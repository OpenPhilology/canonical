<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
	<title>To Aphrodite </title>
	<title type="sub">Machine readable text</title>
	<editor role="editor">Hugh G. Evelyn-White</editor>
	<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
	
      </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>

      

      

      <sourceDesc>
	<bibl>	  <author>Anonymous</author>
	  <title>The Homeric Hymns and Homerica
with an English Translation by Hugh G. Evelyn-White.
Homeric Hymns</title>
	  <publisher>Cambridge, MA.,Harvard University Press; London, William Heinemann Ltd.</publisher>
	  <date>1914</date>
	</bibl>
      </sourceDesc>

    </fileDesc>

    <encodingDesc>
      <refsDecl
	refState unit="hymn" n="chunk" delim="."/>
	refState unit="line"/>
      </refsDecl>
     <!--  <refsDecl
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
	language ident="greek">Greek</language>
      </langUsage>
    </profileDesc>

    <revisionDesc><!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change><change when="2014-08-01" who="Stella Dee">edited markup</change></revisionDesc>

  </teiHeader><text xml:lang="grc"><body>
<sp><p>	<milestone unit="card" n="1" ed="P"/>
<lb></lb><milestone unit="Para" ed="P"/>μοῦσά μοι ἔννεπε ἔργα πολυχρύσου Ἀφροδίτης,
<lb></lb>Κύπριδος, ἥτε θεοῖσιν ἐπὶ γλυκὺν ἵμερον ὦρσε
<lb></lb>καί τʼ ἐδαμάσσατο φῦλα καταθνητῶν ἀνθρώπων
<lb></lb>οἰωνούς τε διιπετέας καὶ θηρία πάντα,
<lb n="5" rend="displayNum"></lb> ἠμὲν ὅσʼ ἤπειρος πολλὰ τρέφει ἠδʼ ὅσα πόντος·
<lb></lb>πᾶσιν δʼ ἔργα μέμηλεν ἐυστεφάνου Κυθερείης.</p></sp>
<p>
<lb></lb><milestone unit="Para" ed="P"/>τρισσὰς δʼ οὐ δύναται πεπιθεῖν φρένας οὐδʼ ἀπατῆσαι·
<lb></lb>κούρην τʼ αἰγιόχοιο Διός, γλαυκῶπιν Ἀθήνην·
<lb></lb>οὐ γὰρ οἱ εὔαδεν ἔργα πολυχρύσου Ἀφροδίτης,
<lb n="10" rend="displayNum"></lb>ἀλλʼ ἄρα οἱ πόλεμοί τε ἅδον καὶ ἔργον Ἄρηος
<lb></lb>ὑσμῖναί τε μάχαι τε καὶ ἀγλαὰ ἔργʼ ἀλεγύνειν.
<lb></lb>πρώτη τέκτονας ἄνδρας ἐπιχθονίους ἐδίδαξε
<lb></lb>ποιῆσαι σατίνας τε καὶ ἅρματα ποικίλα χαλκῷ.
<lb></lb>ἣ δέ τε παρθενικὰς ἁπαλόχροας ἐν μεγάροισιν
<lb n="15" rend="displayNum"></lb>ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ.
<lb></lb>οὐδέ ποτʼ Ἀρτέμιδα χρυσηλάκατον, κελαδεινὴν
<lb></lb>δάμναται ἐν φιλότητι φιλομμειδὴς Ἀφροδίτη.
<lb></lb>καὶ γὰρ τῇ ἅδε τόξα καὶ οὔρεσι θῆρας ἐναίρειν,
<lb></lb>φόρμιγγές τε χοροί τε διαπρύσιοί τʼ ὀλολυγαὶ
<lb n="20" rend="displayNum"></lb>ἄλσεά τε σκιόεντα δικαίων τε πτόλις ἀνδρῶν.
<lb></lb>οὐδὲ μὲν αἰδοίῃ κούρῃ ἅδε ἔργʼ Ἀφροδίτης,
<lb></lb>Ἱστίῃ, ἣν πρώτην τέκετο Κρόνος ἀγκυλομήτης,
<lb></lb>αὖτις δʼ ὁπλοτάτην, βουλῇ Διὸς αἰγιόχοιο,
<lb></lb>πότνιαν, ἣν ἐμνῶντο Ποσειδάων καὶ Ἀπόλλων·
<lb n="25" rend="displayNum"></lb>ἣ δὲ μαλʼ οὐκ ἔθελεν,  ἀλλὰ στερεῶς ἀπέειπεν·
<lb></lb>ὤμοσε δὲ μέγαν ὅρκον, ὃ δὴ τετελεσμένος ἐστίν,
<lb></lb>ἁψαμένη κεφαλῆς πατρὸς Διὸς αἰγιόχοιο,
<lb></lb>παρθένος ἔσσεσθαι πάντʼ ἤματα, δῖα θεάων.
<lb></lb>τῇ δὲ πατὴρ Ζεὺς δῶκε καλὸν γέρας ἀντὶ γάμοιο
<lb n="30" rend="displayNum"></lb>καὶ τε μέσῳ οἴκῳ κατʼ ἄρʼ ἕζετο πῖαρ ἑλοῦσα.
<lb></lb>πᾶσιν δʼ ἐν νηοῖσι θεῶν τιμάοχός ἐστι
<lb></lb>καὶ παρὰ πᾶσι βροτοῖσι θεῶν πρέσβειρα τέτυκται.
<milestone unit="card" n="33" ed="P"/>
<lb></lb><milestone unit="Para" ed="P"/>τάων οὐ δύναται πεπιθεῖν φρένας οὐδʼ ἀπατῆσαι·
<lb></lb>τῶν δʼ ἄλλων οὔ πέρ τι πεφυγμένον ἔστʼ Ἀφροδίτην
<lb n="35" rend="displayNum"></lb>οὔτε θεῶν μακάρων οὔτε θνητῶν ἀνθρώπων.
<lb></lb>καί τε παρὲκ Ζηνὸς νόον ἤγαγε τερπικεραύνου,
<lb></lb>ὅστε μέγιστός τʼ ἐστὶ μεγίστης τʼ ἔμμορε τιμῆς.
<lb></lb>καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα
<lb></lb>ῥηιδίως συνέμιξε καταθνητῇσι γυναιξίν,
<lb n="40" rend="displayNum"></lb>Ἥρης ἐκλελαθοῦσα,  κασιγνήτης ἀλόχου τε,
<lb></lb>ἣ μέγα εἶδος ἀρίστη ἐν ἀθανάτῃσι θεῇσι.
<lb></lb>κυδίστην δʼ ἄρα μιν τέκετο Κρόνος ἀγκυλομήτης
<lb></lb>μήτηρ τε Ῥείη· Ζεὺς δʼ ἄφθιτα μήδεα εἰδὼς
<lb></lb>αἰδοίην ἄλοχον ποιήσατο κέδνʼ εἰδυῖαν.
<lb n="45" rend="displayNum"></lb><milestone unit="Para" ed="P"/>τῇ δὲ καὶ αὐτῇ Ζεὺς γλυκὺν ἵμερον ἔμβαλε θυμῷ
<lb></lb>ἀνδρὶ καταθνητῷ μιχθήμεναι,  ὄφρα τάχιστα
<lb></lb>μηδʼ αὐτὴ βροτέης εὐνῆς ἀποεργμένη εἴη,
<lb></lb>καί ποτʼ ἐπευξαμένη εἴπῃ μετὰ πᾶσι θεοῖσιν
<lb></lb>ἡδὺ γελοιήσασα, φιλομμειδὴς Ἀφροδίτη,
<lb n="50" rend="displayNum"></lb>ὤς ῥα θεοὺς συνέμιξε καταθνητῇσι γυναιξί,
<lb></lb>καί τε καταθνητοὺς υἱεῖς τέκον ἀθανάτοισιν,
<lb></lb>ὥς τε θεὰς ἀνέμιξε καταθνητοῖς ἀνθρώποις.
<lb></lb><milestone unit="Para" ed="P"/>Ἀγχίσεω δʼ ἄρα οἱ γλυκὺν ἵμερον ἔμβαλε θυμῷ,
<lb></lb>ὃς τότʼ ἐν ἀκροπόλοις ὄρεσιν πολυπιδάκου Ἴδης
<lb n="55" rend="displayNum"></lb>βουκολέεσκεν βοῦς δέμας ἀθανάτοισιν ἐοικώς.
<lb></lb>τὸν δὴ ἔπειτα ἰδοῦσα φιλομμειδὴς Ἀφροδίτη
<lb></lb>ἠράσατʼ, ἔκπαγλος δὲ κατὰ φρένας ἵμερος εἷλεν.
<lb></lb>ἐς Κύπρον δʼ ἐλθοῦσα θυώδεα νηὸν ἔδυνεν,
<lb></lb>ἐς Πάφον· ἔνθα δέ οἱ τέμενος βωμός τε θυώδης.
<lb n="60" rend="displayNum"></lb>ἐνθʼ ἥ γʼ εἰσελθοῦσα θύρας ἐπέθηκε φαεινάς·
<lb></lb>ἔνθα δέ μιν Χάριτες λοῦσαν καὶ χρῖσαν ἐλαίῳ
<lb></lb>ἀμβρότῳ, οἷα θεοὺς ἐπενήνοθεν αἰὲν ἐόντας,
<lb></lb>ἀμβροσίῳ ἑδανῷ, τό ῥά οἱ τεθυωμένον ἦεν.
<lb></lb>ἑσσαμένη δʼ εὖ πάντα περὶ χροῒ εἵματα καλὰ
<lb n="65" rend="displayNum"></lb>χρυσῷ κοσμηθεῖσα φιλομμειδὴς Ἀφροδίτη
<lb></lb>σεύατʼ ἐπὶ Τροίης προλιποῦσʼ εὐώδεα Κύπρον,
<lb></lb>ὕψι μετὰ νέφεσιν ῥίμφα πρήσσουσα κέλευθον.
<lb></lb>Ἴδην δʼ ἵκανεν πολυπίδακα, μητέρα θηρῶν,
<lb></lb>βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν
<lb n="70" rend="displayNum"></lb>σαίνοντες πολιοί τε λύκοι χαροποί τε λέοντες,
<lb></lb>ἄρκτοι παρδάλιές τε θοαὶ προκάδων ἀκόρητοι
<lb></lb>ἤισαν· ἣ δʼ ὁρόωσα μετὰ φρεσὶ τέρπετο θυμὸν
<lb></lb>καὶ τοῖς ἐν στήθεσσι βάλʼ ἵμερον· οἳ δʼ ἅμα πάντες
<lb></lb>σύνδυο κοιμήσαντο κατὰ σκιόεντας ἐναύλους·
<milestone unit="card" n="75" ed="P"/>
<lb n="75" rend="displayNum"></lb>αὐτὴ δʼ ἐς κλισίας εὐποιήτους ἀφίκανε·
<lb></lb>τὸν δʼ εὗρε σταθμοῖσι λελειμμένον οἶον ἀπʼ ἄλλων
<lb></lb>Ἀγχίσην ἥρωα, θεῶν ἄπο κάλλος ἔχοντα.
<lb></lb>οἳ δʼ ἅμα βουσὶν ἕποντο νομοὺς κατὰ ποιήεντας
<lb></lb>πάντες· ὃ δὲ σταθμοῖσι λελειμμένος οἶος ἀπʼ ἄλλων
<lb n="80" rend="displayNum"></lb>πωλεῖτʼ ἔνθα καὶ ἔνθα διαπρύσιον κιθαρίζων.
<lb></lb>στῆ δʼ αὐτοῦ προπάροιθε Διὸς θυγάτηρ Ἀφροδίτη
<lb></lb>παρθένῳ ἀδμήτῃ μέγεθος καὶ εἶδος ὁμοίη,
<lb></lb>μή μιν ταρβήσειεν ἐν ὀφθαλμοῖσι νοήσας.
<lb></lb>Ἀγχίσης δʼ ὁρόων ἐφράζετο θαύμαινέν τε
<lb n="85" rend="displayNum"></lb>εἶδός τε μέγεθός τε καὶ εἵματα σιγαλόεντα.
<lb></lb>πέπλόν μὲν γὰρ ἕεστο φαεινότερον πυρὸς αὐγῆς,
<lb n="89" rend="displayNum"></lb>καλόν,  χρύσειον, παμποίκιλον· ὡς δὲ σελήνη
<lb n="90" rend="displayNum"></lb>στήθεσιν ἀμφʼ ἁπαλοῖσιν ἐλάμπετο,  θαῦμα ἰδέσθαι·
<lb n="87" rend="displayNum"></lb>εἶχε δʼ ἐπιγναμπτὰς ἕλικας κάλυκάς τε φαεινάς·
<lb n="88" rend="displayNum"></lb>ὅρμοι δʼ ἀμφʼ ἁπαλῇ δειρῇ περικαλλέες ἦσαν.
<lb n="91" rend="displayNum"></lb><milestone unit="Para" ed="P"/>Ἀγχίσην δʼ ἔρος εἷλεν,  ἔπος δέ μιν ἀντίον ηὔδα·
</p>
<sp><p>
<lb></lb>χαῖρε, ἄνασσʼ, ἥ τις μακάρων τάδε δώμαθʼ ἱκάνεις,
<lb></lb>Ἄρτεμις ἢ Λητὼ ἠὲ χρυσέη Ἀφροδίτη
<lb></lb>ἢ Θέμις ἠυγενὴς ἠὲ γλαυκῶπις Ἀθήνη,
<lb n="95" rend="displayNum"></lb>ἤ πού τις Χαρίτων δεῦρʼ ἤλυθες,  αἵτε θεοῖσι
<lb></lb>πᾶσιν ἑταιρίζουσι καὶ ἀθάνατοι καλέονται,
<lb></lb>ἤ τις Νυμφάων, αἵτʼ ἄλσεα καλὰ νέμονται
<lb></lb>ἢ Νυμφῶν, αἳ καλὸν ὄρος τόδε ναιετάουσι
<lb></lb>καὶ πηγὰς ποταμῶν, καὶ πίσεα ποιήεντα.
<lb n="100" rend="displayNum"></lb>σοὶ δʼ ἐγὼ ἐν σκοπιῇ,  περιφαινομένῳ ἐνὶ χώρῳ,
<lb></lb>βωμὸν ποιήσω, ῥέξω δέ τοι ἱερὰ καλὰ
<lb></lb>ὥρῃσιν πάσῃσι. σὺ δʼ εὔφρονα θυμὸν ἔχουσα
<lb></lb>δός με μετὰ Τρώεσσιν ἀριπρεπέʼ ἔμμεναι ἄνδρα,
<lb></lb>ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν
<lb n="105" rend="displayNum"></lb>δηρὸν ἐὺ ζώειν καὶ ὁρᾶν φάος ἠελίοιο,
<lb></lb>ὄλβιον ἐν λαοῖς, καὶ γήραος οὐδὸν ἱκέσθαι.
</p></sp>
<p><milestone unit="card" n="107" ed="P"/>
<lb></lb><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη·
<lb></lb>Ἀγχίση, κύδιστε χαμαιγενέων ἀνθρώπων,
<lb></lb>οὔ τίς τοι θεός εἰμι· τί μʼ ἀθανάτῃσιν ἐίσκεις;
<lb n="110" rend="displayNum"></lb>ἀλλὰ καταθνητή τε,  γυνὴ δέ με γείνατο μήτηρ.
<lb></lb>Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις,
<lb></lb>ὃς πάσης Φρυγίης εὐτειχήτοιο ἀνάσσει.
<lb></lb>γλῶσσαν δʼ ὑμετέρην τε καὶ ἡμετέρην σάφα οἶδα.
<lb></lb>Τρῳὰς γὰρ μεγάρῳ με τροφὸς τρέφεν· ἣ δὲ διαπρὸ
<lb n="115" rend="displayNum"></lb>σμικρὴν παῖδʼ ἀτίταλλε,  φίλης παρὰ μητρὸς ἑλοῦσα.
<lb></lb>ὣς δή τοι γλῶσσάν γε καὶ ὑμετέρην εὖ οἶδα.
<lb></lb>νῦν δέ μʼ ἀνήρπαξε χρυσόρραπις Ἀργειφόντης
<lb></lb>ἐκ χοροῦ Ἀρτέμιδος χρυσηλακάτου, κελαδεινῆς.
<lb></lb>πολλαὶ δὲ νύμφαι καὶ παρθένοι ἀλφεσίβοιαι
<lb n="120" rend="displayNum"></lb>παίζομεν,  ἀμφὶ δʼ ὅμιλος ἀπείριτος ἐστεφάνωτο.
<lb></lb>ἔνθεν μʼ ἥρπαξε χρυσόρραπις Ἀργειφόντης·
<lb></lb>πολλὰ δʼ ἔπʼ ἤγαγεν ἔργα καταθνητῶν ἀνθρώπων,
<lb></lb>πολλὴν δʼ ἄκληρόν τε καὶ ἄκτιτον, ἣν διὰ θῆρες
<lb></lb>ὠμοφάγοι φοιτῶσι κατὰ σκιόεντας ἐναύλους·
<lb n="125" rend="displayNum"></lb>οὐδὲ ποσὶ ψαύσειν ἐδόκουν φυσιζόου αἴης·
<lb></lb>Ἀγχίσεω δέ με φάσκε παραὶ λέχεσιν καλέεσθαι
<lb></lb>κουριδίην ἄλοχον, σοὶ δʼ ἀγλαὰ τέκνα τεκεῖσθαι.
<lb></lb>αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις
<lb></lb>ἀθανάτων μετὰ φῦλʼ ἀπέβη κρατὺς Ἀργειφόντης·
<lb n="130" rend="displayNum"></lb>αὐτὰρ ἐγώ σʼ ἱκόμην,  κρατερὴ δέ μοι ἔπλετʼ ἀνάγκη.
<lb></lb>ἀλλά σε πρὸς Ζηνὸς γουνάζομαι ἠδὲ τοκήων
<lb></lb>ἐσθλῶν· οὐ μὲν γάρ κε κακοὶ τοιόνδε τέκοιεν·
<lb></lb>ἀδμήτην μʼ ἀγαγὼν καὶ ἀπειρήτην φιλότητος
<lb></lb>πατρί τε σῷ δεῖξον καὶ μητέρι κέδνʼ εἰδυίῃ
<lb n="135" rend="displayNum"></lb>σοῖς τε κασιγνήτοις,  οἵ τοι ὁμόθεν γεγάασιν.
<lb></lb>οὔ σφιν ἀεικελίη νυὸς ἔσσομαι, ἀλλʼ εἰκυῖα.
<lb></lb>πέμψαι δʼ ἄγγελον ὦκα μετὰ Φρύγας αἰολοπώλους
<lb></lb>εἰπεῖν πατρί τʼ ἐμῷ καὶ μητέρι κηδομένῃ περ·
<lb></lb>οἳ δέ κε τοι χρυσόν τε ἅλις ἐσθῆτά θʼ ὑφαντὴν
<lb n="140" rend="displayNum"></lb>πέμψουσιν· σὺ δὲ πολλὰ καὶ ἀγλαὰ δέχθαι ἄποινα.
<lb></lb>ταῦτα δὲ ποιήσας δαίνυ γάμον ἱμερόεντα,
<lb></lb>τίμιον ἀνθρώποισι καὶ ἀθανάτοισι θεοῖσιν.
<lb></lb><milestone unit="Para" ed="P"/>ὣς εἰποῦσα θεὰ γλυκὺν ἵμερον ἔμβαλε θυμῷ.
<lb></lb>Ἀγχίσην δʼ ἔρος εἷλεν ἔπος τʼ ἔφατʼ ἔκ τʼ ὀνόμαζεν·
<milestone unit="card" n="145" ed="P"/>
</p>
<sp><p>
<lb n="145" rend="displayNum"></lb><milestone unit="Para" ed="P"/>εἰ μὲν θνητή τʼ ἐσσι,  γυνὴ δέ σε γείνατο μήτηρ,
<lb></lb>Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις,
<lb></lb>ἀθανάτου δὲ ἕκητι διακτόρου ἐνθάδʼ ἱκάνεις
<lb></lb>Ἑρμέω, ἐμὴ δʼ ἄλοχος κεκλήσεαι ἤματα πάντα·
<lb></lb>οὔ τις ἔπειτα θεῶν οὔτε θνητῶν ἀνθρώπων
<lb n="150" rend="displayNum"></lb>ἐνθάδε με σχήσει,  πρὶν σῇ φιλότητι μιγῆναι
<lb></lb>αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων
<lb></lb>τόξου ἀπʼ ἀργυρέου προΐῃ βέλεα στονόεντα.
<lb></lb>βουλοίμην κεν ἔπειτα, γύναι ἐικυῖα θεῇσι,
<lb></lb>σῆς εὐνῆς ἐπιβὰς δῦναι δόμον Ἄιδος εἴσω.
</p></sp>
<p>
<lb n="155" rend="displayNum"></lb><milestone unit="Para" ed="P"/>ὣς εἰπὼν λάβε χεῖρα· φιλομμειδὴς δʼ Ἀφροδίτη
<lb></lb>ἕρπε μεταστρεφθεῖσα κατʼ ὄμματα καλὰ βαλοῦσα
<lb></lb>ἐς λέχος εὔστρωτον, ὅθι περ πάρος ἔσκεν ἄνακτι
<lb></lb>χλαίνῃσιν μαλακῇς ἐστρωμένον· αὐτὰρ ὕπερθεν
<lb></lb>ἄρκτων δέρματʼ ἔκειτο βαρυφθόγγων τε λεόντων,
<lb n="160" rend="displayNum"></lb>τοὺς αὐτὸς κατέπεφνεν ἐν οὔρεσιν ὑψηλοῖσιν.
<lb></lb>οἳ δʼ ἐπεὶ οὖν λεχέων εὐποιήτων ἐπέβησαν,
<lb></lb>κόσμον μέν οἱ πρῶτον ἀπὸ χροὸς εἷλε φαεινόν,
<lb></lb>πόρπας τε γναμπτάς θʼ ἕλικας κάλυκάς τε καὶ ὅρμους.
<lb></lb>λῦσε δέ οἱ ζώνην ἰδὲ εἵματα σιγαλόεντα
<lb n="165" rend="displayNum"></lb>ἔκδυε καὶ κατέθηκεν ἐπὶ θρόνου ἀργυροήλου
<lb></lb>Ἀγχίσης· ὃ δʼ ἔπειτα θεῶν ἰότητι καὶ αἴσῃ
<lb></lb>ἀθανάτῃ παρέλεκτο θεᾷ βροτός, οὐ σάφα εἰδώς.
<lb></lb><milestone unit="Para" ed="P"/>ἦμος δʼ ἂψ εἰς αὖλιν ἀποκλίνουσι νομῆες
<lb></lb>βοῦς τε καὶ ἴφια μῆλα νομῶν ἐξ ἀνθεμοέντων·
<lb n="170" rend="displayNum"></lb>τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε
<lb></lb>νήδυμον, αὐτὴ δὲ χροῒ ἕννυτο εἵματα καλά.
<lb></lb>ἑσσαμένη δʼ εὖ πάντα περὶ χροῒ δῖα θεάων
<lb></lb>ἔστη πὰρ κλισίῃ, κεὐποιήτοιο μελάθρου
<lb></lb>κῦρε κάρη· κάλλος δὲ παρειάων ἀπέλαμπεν
<lb n="175" rend="displayNum"></lb>ἄμβροτον,  οἷόν τʼ ἐστὶν ἐυστεφάνου Κυθερείης,
<lb></lb>ἐξ ὕπνου τʼ ἀνέγειρεν ἔπος τʼ ἔφατʼ ἔκ τʼ ὀνόμαζεν·
</p>
<sp><p><milestone unit="card" n="177" ed="P"/>
<lb></lb><milestone unit="Para" ed="P"/>ὄρσεο, Δαρδανίδη· τί νυ νήγρετον ὕπνον ἰαύεις;
<lb></lb>καὶ φράσαι, εἴ τοι ὁμοίη ἐγὼν ἰνδάλλομαι εἶναι,
<lb></lb>οἵην δή με τὸ πρῶτον ἐν ὀφθαλμοῖσι νόησας;
</p></sp>
<p>
<lb n="180" rend="displayNum"></lb><milestone unit="Para" ed="P"/>ὣς φάθʼ· ὃ δʼ ἐξ ὕπνοιο μάλʼ ἐμμαπέως ὑπάκουσεν.
<lb></lb>ὡς δὲ ἴδεν δειρήν τε καὶ ὄμματα κάλʼ Ἀφροδίτης,
<lb></lb>τάρβησέν τε καὶ ὄσσε παρακλιδὸν ἔτραπεν ἄλλῃ·
<lb></lb>ἂψ δʼ αὖτις χλαίνῃ τε καλύψατο καλὰ πρόσωπα
<lb></lb>καί μιν λισσόμενος ἔπεα πτερόεντα προσηύδα·
</p>
<sp><p>
<lb n="185" rend="displayNum"></lb><milestone unit="Para" ed="P"/>αὐτίκα σʼ ὡς τὰ πρῶτα,  θεά, ἴδον ὀφθαλμοῖσιν,
<lb></lb>ἔγνων ὡς θεὸς ἦσθα· σὺ δʼ οὐ νημερτὲς ἔειπες.
<lb></lb>ἀλλά σε πρὸς Ζηνὸς γουνάζομαι αἰγιόχοιο,
<lb></lb>μή με ζῶντʼ ἀμενηνὸν ἐν ἀνθρώποισιν ἐάσῃς
<lb></lb>ναίειν, ἀλλʼ ἐλέαιρʼ· ἐπεὶ οὐ βιοθάλμιος ἀνὴρ
<lb n="190" rend="displayNum"></lb>γίγνεται,  ὅς τε θεαῖς εὐνάζεται ἀθανάτῃσι.</p></sp>
<p>
<lb></lb><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη·
</p>
<sp><p>
<lb></lb>Ἀγχίση, κύδιστε καταθνητῶν ἀνθρώπων,
<lb></lb>θάρσει, μηδέ τι σῇσι μετὰ φρεσὶ δείδιθι λίην·
<lb></lb>οὐ γάρ τοί τι δέος παθέειν κακὸν ἐξ ἐμέθεν γε,
<lb n="195" rend="displayNum"></lb>οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι.
<lb></lb>σοὶ δʼ ἔσται φίλος υἱός, ὃς ἐν Τρώεσσιν ἀνάξει
<lb></lb>καὶ παῖδες παίδεσσι διαμπερὲς ἐκγεγάοντες·
<lb></lb>τῷ δὲ καὶ Αἰνείας ὄνομʼ ἔσσεται, οὕνεκα μʼ αἰνὸν
<lb></lb>ἔσχεν ἄχος, ἕνεκα βροτοῦ ἀνέρος ἔμπεσον εὐνῇ·
<lb n="200" rend="displayNum"></lb>ἀγχίθεοι δὲ μάλιστα καταθνητῶν ἀνθρώπων
<lb></lb>αἰεὶ ἀφʼ ὑμετέρης γενεῆς εἶδός τε φυήν τε.
<lb></lb><milestone unit="Para" ed="P"/>ἦ τοι μὲν ξανθὸν Γανυμήδεα μητιέτα Ζεὺς
<lb></lb>ἥρπασε ὃν διὰ κάλλος, ἵνʼ ἀθανάτοισι μετείη
<lb></lb>καί τε Διὸς κατὰ δῶμα θεοῖς ἐπιοινοχοεύοι,
<lb n="205" rend="displayNum"></lb>θαῦμα ἰδεῖν,  πάντεσσι τετιμένος ἀθανάτοισι,
<lb></lb>χρυσέου ἐκ κρητῆρος ἀφύσσων νέκταρ ἐρυθρόν.
<lb></lb>Τρῶα δὲ πένθος ἄλαστον ἔχε φρένας, οὐδέ τι ᾔδει,
<lb></lb>ὅππη οἱ φίλον υἱὸν ἀνήρπασε θέσπις ἄελλα·
<lb></lb>τὸν δὴ ἔπειτα γόασκε διαμπερὲς ἤματα πάντα
<lb n="210" rend="displayNum"></lb>καί μιν Ζεὺς ἐλέησε,  δίδου δέ οἱ υἷος ἄποινα,
<lb></lb>ἵππους ἀρσίποδας, τοί τʼ ἀθανάτους φορέουσι.
<lb></lb>τούς οἱ δῶρον ἔδωκεν ἔχειν· εἶπεν δὲ ἕκαστα
<lb></lb>Ζηνὸς ἐφημοσύνῃσι διάκτορος Ἀργειφόντης,
<lb></lb>ὡς ἔοι ἀθάνατος καὶ ἀγήρως ἶσα θεοῖσιν.
<lb n="215" rend="displayNum"></lb>αὐτὰρ ἐπειδὴ Ζηνὸς ὅ γʼ ἔκλυεν ἀγγελιάων,
<lb></lb>οὐκέτʼ ἔπειτα γόασκε, γεγήθει δὲ φρένας ἔνδον,
<lb></lb>γηθόσυνος δʼ ἵπποισιν ἀελλοπόδεσσιν ὀχεῖτο.
<milestone unit="card" n="218" ed="P"/>
<lb></lb><milestone unit="Para" ed="P"/>ὣς δʼ αὖ Τιθωνὸν χρυσόθρονος ἥρπασεν Ἠώς,
<lb></lb>ὑμετέρης γενεῆς, ἐπιείκελον ἀθανάτοισι.
<lb n="220" rend="displayNum"></lb>Βῆ δʼ ἴμεν αἰτήσουσα κελαινεφέα Κρονίωνα,
<lb></lb>ἀθάνατόν τʼ εἶναι καὶ ζώειν ἤματα πάντα·
<lb></lb>τῇ δὲ Ζεὺς ἐπένευσε καὶ ἐκρήηνεν ἐέλδωρ.
<lb></lb>νηπίη, οὐδʼ ἐνόησε μετὰ φρεσὶ πότνια Ἠὼς
<lb></lb>ἥβην αἰτῆσαι ξῦσαί τʼ ἄπο γῆρας ὀλοιόν.
<lb n="225" rend="displayNum"></lb>τὸν δʼ ἦ τοι εἵως μὲν ἔχεν πολυήρατος ἥβη,
<lb></lb>Ἠοῖ τερπόμενος χρυσοθρόνῳ, ἠριγενείῃ
<lb></lb>ναῖε παρʼ Ὠκεανοῖο ῥοῇς ἐπὶ πείρασι γαίης·
<lb></lb>αὐτὰρ ἐπεὶ πρῶται πολιαὶ κατέχυντο ἔθειραι
<lb></lb>καλῆς ἐκ κεφαλῆς εὐηγενέος τε γενείου,
<lb n="230" rend="displayNum"></lb>τοῦ δʼ ἦ τοι εὐνῆς μὲν ἀπείχετο πότνια Ἠώς,
<lb></lb>αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα,
<lb></lb>σίτῳ τʼ ἀμβροσίῃ τε καὶ εἵματα καλὰ διδοῦσα.
<lb></lb>ἀλλʼ ὅτε δὴ πάμπαν στυγερὸν κατὰ γῆρας ἔπειγεν,
<lb></lb>οὐδέ τι κινῆσαι μελέων δύνατʼ οὐδʼ ἀναεῖραι,
<lb n="235" rend="displayNum"></lb>ἥδε δέ οἱ κατὰ θυμὸν ἀρίστη φαίνετο βουλή·
<lb></lb>ἐν θαλάμῳ κατέθηκε, θύρας δʼ ἐπέθηκε φαεινάς.
<lb></lb>τοῦ δʼ ἦ τοι φωνὴ ῥέει ἄσπετος, οὐδέ τι κῖκυς
<lb></lb>ἔσθʼ, οἵη πάρος ἔσκεν ἐνὶ γναμπτοῖσι μέλεσσιν.
<lb></lb><milestone unit="Para" ed="P"/>οὐκ ἂν ἐγώ γε σὲ τοῖον ἐν ἀθανάτοισιν ἑλοίμην
<lb n="240" rend="displayNum"></lb>ἀθάνατόν τʼ εἶναι καὶ ζώειν ἤματα πάντα.
<lb></lb>ἀλλʼ εἰ μὲν τοιοῦτος ἐὼν εἶδός τε δέμας τε
<lb></lb>ζώοις ἡμέτερός τε πόσις κεκλημένος εἴης,
<lb></lb>οὐκ ἂν ἔπειτά μʼ ἄχος πυκινὰς φρένας ἀμφικαλύπτοι.
<lb></lb>νῦν δέ σε μὲν τάχα γῆρας ὁμοίιον ἀμφικαλύψει
<lb n="245" rend="displayNum"></lb>νηλειές,  τό τʼ ἔπειτα παρίσταται ἀνθρώποισιν,
<lb></lb>οὐλόμενον, καματηρόν, ὅτε στυγέουσι θεοί περ.
<milestone unit="card" n="247" ed="P"/>
<lb></lb><milestone unit="Para" ed="P"/>αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν
<lb></lb>ἔσσεται ἤματα πάντα διαμπερὲς εἵνεκα σεῖο,
<lb></lb>οἳ πρὶν ἐμοὺς ὀάρους καὶ μήτιας, αἷς ποτε πάντας
<lb n="250" rend="displayNum"></lb>ἀθανάτους συνέμιξα καταθνητῇσι γυναιξί,
<lb></lb>τάρβεσκον· πάντας γὰρ ἐμὸν δάμνασκε νόημα.
<lb></lb>νῦν δὲ δὴ οὐκέτι μοι στόμα χείσεται ἐξονομῆναι
<lb></lb>τοῦτο μετʼ ἀθανάτοισιν, ἐπεὶ μάλα πολλὸν ἀάσθην,
<lb></lb>σχέτλιον, οὐκ ὀνοταστόν, ἀπεπλάγχθην δὲ νόοιο,
<lb n="255" rend="displayNum"></lb>παῖδα δʼ ὑπὸ ζώνῃ ἐθέμην βροτῷ εὐνηθεῖσα.
<lb></lb>τὸν μέν, ἐπὴν δὴ πρῶτον ἴδῃ φάος ἠελίοιο,
<lb></lb>Νύμφαι μιν θρέψουσιν ὀρεσκῷοι βαθύκολποι,
<lb></lb>αἳ τόδε ναιετάουσιν ὄρος μέγα τε ζάθεόν τε·
<lb></lb>αἵ ῥʼ οὔτε θνητοῖς οὔτʼ ἀθανάτοισιν ἕπονται.
<lb n="260" rend="displayNum"></lb>δηρὸν μὲν ζώουσι καὶ ἄμβροτον εἶδαρ ἔδουσι
<lb></lb>καί τε μετʼ ἀθανάτοισι καλὸν χορὸν ἐρρώσαντο.
<lb></lb>τῇσι δὲ Σειληνοὶ καὶ ἐύσκοπος Ἀργειφόντης
<lb></lb>μίσγοντʼ ἐν φιλότητι μυχῷ σπείων ἐροέντων.
<lb></lb>τῇσι δʼ ἅμʼ ἢ ἐλάται ἠὲ δρύες ὑψικάρηνοι
<lb n="265" rend="displayNum"></lb>γεινομένῃσιν ἔφυσαν ἐπὶ χθονὶ βωτιανείρῃ,
<lb></lb>καλαί, τηλεθάουσαι, ἐν οὔρεσιν ὑψηλοῖσιν.
<lb></lb>ἑστᾶσʼ ἠλίβατοι, τεμένη δέ ἑ κικλήσκουσιν
<lb></lb>ἀθανάτων· τὰς δʼ οὔ τι βροτοὶ κείρουσι σιδήρῳ·
<lb></lb>ἀλλʼ ὅτε κεν δὴ μοῖρα παρεστήκῃ θανάτοιο,
<lb n="270" rend="displayNum"></lb>ἀζάνεται μὲν πρῶτον ἐπὶ χθονὶ δένδρεα καλά,
<lb></lb>φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι,
<lb></lb>τῶν δέ θʼ ὁμοῦ ψυχὴ λείπει φάος ἠελίοιο.
<lb></lb>αἳ μὲν ἐμὸν θρέψουσι παρὰ σφίσιν υἱὸν ἔχουσαι.
<lb></lb>τὸν μὲν ἐπὴν δὴ πρῶτον ἕλῃ πολυήρατος ἥβη,
<lb n="275" rend="displayNum"></lb>ἄξουσίν σοι δεῦρο θεαὶ δείξουσί τε παῖδα.
<lb></lb>σοὶ δʼ ἐγώ, ὄφρα κε ταῦτα μετὰ φρεσὶ πάντα διέλθω,
<lb></lb>ἐς πέμπτον ἔτος αὖτις ἐλεύσομαι υἱὸν ἄγουσα.
<lb></lb>τὸν μὲν ἐπὴν δὴ πρῶτον ἴδῃς θάλος ὀφθαλμοῖσι,
<lb></lb>γηθήσεις ὁρόων· μάλα γὰρ θεοείκελος ἔσται·
<lb n="280" rend="displayNum"></lb>ἄξεις δʼ αὐτίκα νιν ποτὶ Ἴλιον ἠνεμόεσσαν.
<lb></lb>ἢν δέ τις εἴρηταί σε καταθνητῶν ἀνθρώπων,
<lb></lb>ἥ τις σοι φίλον υἱὸν ὑπὸ ζώνῃ θέτο μήτηρ,
<lb></lb>τῷ δὲ σὺ μυθεῖσθαι μεμνημένος, ὥς σε κελεύω·
<lb></lb>φάσθαι τοι Νύμφης καλυκώπιδος ἔκγονον εἶναι,
<lb n="285" rend="displayNum"></lb>αἳ τόδε ναιετάουσιν ὄρος καταειμένον ὕλῃ.
<lb></lb>εἰ δέ κεν ἐξείπῃς καὶ ἐπεύξεαι ἄφρονι θυμῷ
<lb></lb>ἐν φιλότητι μιγῆναι ἐυστεφάνῳ Κυθερείῃ,
<lb></lb>Ζεύς σε χολωσάμενος βαλέει ψολόεντι κεραυνῷ.
<lb></lb>εἴρηταί τοι πάντα· σὺ δὲ φρεσὶ σῇσι νοήσας,
<lb n="290" rend="displayNum"></lb>ἴσχεο μηδʼ ὀνόμαινε,  θεῶν δʼ ἐποπίζεο μῆνιν.</p></sp>
<p>
<lb></lb><milestone unit="Para" ed="P"/>ὣς εἰποῦσʼ ἤιξε πρὸς οὐρανὸν ἠνεμόεντα.
<lb></lb><milestone unit="Para" ed="P"/>χαῖρε, θεά, Κύπροιο ἐυκτιμένης μεδέουσα·
<lb></lb>σεῦ δʼ ἐγὼ ἀρξάμενος μεταβήσομαι ἄλλον ἐς ὕμνον.
</p>
</body></text></TEI>