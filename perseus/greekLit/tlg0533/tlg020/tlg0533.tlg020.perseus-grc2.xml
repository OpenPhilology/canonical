<?xml version="1.0"?><TEI xmlns="http://www.tei-c.org/ns/1.0"><teiHeader type="text" status="new">
		<fileDesc>
			<titleStmt>
				<title>Hymn to Demeter</title>
				<author>Callimachus</author>
				<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt><funder n="org:Tufts">Tufts</funder>
				
			</titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
			
			
			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>
		
		<encodingDesc>
			<editorialDecl>
				<correction method="silent" status="medium"/>
			</editorialDecl>
			<refsDecl> n="text=intro" doctype="TEI.2">
				refState unit="text"/>
				<state n="chunk" unit="section"/>
			</refsDecl>
			<refsDecl> n="text=hymns" doctype="TEI.2">
				refState unit="text"/>
				<state n="chunk" unit="poem"/>
				refState unit="line"/>
			</refsDecl>
			<refsDecl> n="text=epigrams" doctype="TEI.2">
				refState unit="text"/>
				<state n="chunk" unit="poem"/>
				refState unit="line"/>
			</refsDecl>
		</encodingDesc>
		
		<profileDesc>
			<langUsage>
				<language ident="greek">Greek</language>
				<language ident="en">English</language>
				<language ident="la">Latin</language>
				<language ident="de">German</language>
				<language ident="fr">French</language>
				<language ident="it">Italian</language>
			</langUsage>
		</profileDesc>
		
		<revisionDesc><!--
			<change><date>23-Jul-02</date>
				<respStmt><name>AEM</name><resp>markup</resp></respStmt>
				<item>Initial markup
				</item>
			</change>
			<change><date>5/27/09</date><respStmt><name>RS</name><resp>(n/a)</resp></respStmt>
				<item>  
					$Log: call_gk.xml,v $
					Revision 1.4  2013-09-13 11:21:30  balmas01
					reverting texts back to pre_cts_reorg tagged version

					Revision 1.2  2011-09-07 13:40:45  rsingh04
					adding rend=displayNum or displayNumAndIdent to lb tags

					Revision 1.1  2011-09-07 13:33:17  rsingh04
					moved from Aristotle directory

					Revision 1.2  2011-01-15 16:10:31  gcrane
					alternate editions

					Revision 1.1  2011-01-01 22:28:59  gcrane
					LB milestones instead of L containers
					Q tags added

					Revision 1.1  2009/10/09 19:49:34  rsingh04
					more reorganizing of texts module by collection

					Revision 1.3  2009/05/27 16:39:10  rsingh04
					added/fixed cvs log keyword

				</item>
			</change>
		<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite file and converted to unicode</item>
      </change>--><change when="2014-08-01" who="Stella Dee">edited markup</change></revisionDesc>
		
	</teiHeader><text xml:lang="grc"><body>
				
<div n="6" type="poem"><head>εἰς Δήμητρα.</head>
<p>						<lb></lb>τῶ καλάθω κατιόντος ἐπιφθέγξασθε γυναῖκες
						<lb></lb>ʼΔάματερ μέγα χαῖρε πολύτροφε πουλυμέδιμνεʼ.
						<lb></lb>τὸν κάλαθον κατιόντα χαμαὶ θασεῖσθε βέβαλοι,
						<lb></lb>μηδʼ ἀπὸ τῶ τέγεος μηδʼ ὑψόθεν αὐγάσσησθε
						<lb n="5" rend="displayNum"></lb>μὴ παῖς μηδὲ γυνὰ μηδʼ ἃ κατεχεύατο χαίταν,
						<lb></lb>μηδʼ ὅκʼ ἀφʼ αὑαλέων στομάτων πτύωμες ἄπαστοι.
						<lb></lb>ἕσπερος ἐκ νεφέων ἐσκέψατο (πανίκα νεῖται;),
						<lb></lb>ἕσπερος, ὅστε πιεῖν Δαμάτερα μῶνος ἔπεισεν,
						<lb></lb>ἁρπαγίμας ὅκʼ ἄπυστα μετέστιχεν ἴχνια κώρας.
						<lb n="10" rend="displayNum"></lb>πότνια πῶς σε δύναντο πόδες φέρεν ἔστʼ ἐπὶ δυθμάς,
						<lb></lb>ἔστʼ ἐπὶ τὼς μέλανας καὶ ὅπα τὰ χρύσεα μᾶλα;
						<lb></lb>οὐ πίες οὐδʼ ἄρʼ ἔδες τῆνον χρόνον οὐδὲ λοέσσα.
						<lb></lb>τρὶς μὲν δὴ διέβας Ἀχελώιον ἀργυροδίναν,
						<lb></lb>τοσσάκι δʼ ἀενάων ποταμῶν ἐπέρασας ἕκαστον,
						<lb n="15" rend="displayNum"></lb>τρὶς δʼ ἐπὶ Καλλιχόρωι χαμάδις ἐκαθίσσαο φρητί
						<lb></lb>αὐσταλέα ἄποτός τε καὶ οὐ φάγες οὐδὲ λοέσσα.
						<lb></lb>μὴ μὴ ταῦτα λέγωμες ἃ δάκρυον ἄγαγε Δηοῖ·
						<lb></lb>κάλλιον, ὡς πολίεσσιν ἑαδότα τέθμια δῶκε·
						<lb></lb>κάλλιον, ὡς καλάμαν τε καὶ ἱερὰ δράγματα πράτα
						<lb n="20" rend="displayNum"></lb>ἀσταχύων ἀπέκοψε καὶ ἐν βόας ἧκε πατῆσαι,
						<lb></lb>ἁνίκα Τριπτόλεμος ἀγαθὰν ἐδιδάσκετο τέχναν·
						<lb></lb>κάλλιον, ὡς (ἵνα καί τις ὑπερβασίας ἀλέηται)
							<pb n="51"></pb>
						<lb></lb>π <gap></gap> ἰδέσθαι
						<lb rend="displayNumAndIndent"></lb>οὔπω τὰν Κνιδίαν, ἔτι Δώτιον ἱρὸν ἔναιον,
						<lb n="25" rend="displayNum"></lb>τεῖ δʼ αὐτᾶι καλὸν ἄλσος ἐποιήσαντο Πελασγοί
						<lb></lb>δένδρεσιν ἀμφιλαφές· διά κεν μόλις ἦνθεν ὀιστός·
						<lb></lb>ἐν πίτυς, ἐν μεγάλαι πτελέαι ἔσαν, ἐν δὲ καὶ ὄχναι,
						<lb></lb>ἐν δὲ καλὰ γλυκύμαλα· τὸ δʼ ὥστʼ ἀλέκτρινον ὕδωρ
						<lb></lb>ἐξ ἀμαρᾶν ἀνέθυε. θεὰ δʼ ἐπεμαίνετο χώρωι
						<lb n="30" rend="displayNum"></lb>ὅσσον Ἐλευσῖνι, Τριόπαι θʼ ὅσον ὁκκόσον Ἔνναι.
						<lb></lb>ἀλλʼ ὅκα Τριοπίδαισιν ὁ δεξιὸς ἄχθετο δαίμων,
						<lb></lb>τουτάκις ἁ χείρων Ἐρυσίχθονος ἅψατο βωλά·
						<lb></lb>σεύατʼ ἔχων θεράποντας ἐείκοσι, πάντας ἐν ἀκμᾶι,
						<lb></lb>πάντας δʼ ἀνδρογίγαντας ὅλαν πόλιν ἀρκίος ἆραι,
						<lb n="35" rend="displayNum"></lb>ἀμφότερον πελέκεσσι καὶ ἀξίναισιν ὁπλίσσας
						<lb></lb>ἐς δὲ τὸ τᾶς Δάματρος ἀναιδέες ἔδραμον ἄλσος.
						<lb></lb>ἦς δέ τις αἴγειρος, μέγα δένδρεον αἰθέρι κῦρον,
						<lb></lb>τῶι ἔπι ταὶ νύμφαι ποτὶ τὤνδιον ἑψιόωντο,
						<lb></lb>ἃ πράτα πλαγεῖσα κακὸν μέλος ἴαχεν ἄλλαις.
						<lb n="40" rend="displayNum"></lb>ἄισθετο Δαμάτηρ ὅτι οἱ ξύλον ἱερὸν ἄλγει,
						<lb></lb>εἶπε δὲ χωσαμένα ʼτίς μοι καλὰ δένδρεα κόπτει;ʼ
						<lb></lb>αὐτίκα Νικίππαι, τὰν οἱ πόλις ἀράτειραν
						<lb></lb>δαμοσίαν ἔστασαν, ἐείσατο, γέντο δὲ χειρί
						<lb></lb>στέμματα καὶ μάκωνα, κατωμαδίαν δʼ ἔχε κλαῖδα.
						<lb n="45" rend="displayNum"></lb>φᾶ δὲ παραψύχοισα κακὸν καὶ ἀναιδέα φῶτα
						<lb></lb>ʼτέκνον, ὅτις τὰ θεοῖσιν ἀνειμένα δένδρεα κόπτεις,
						<lb></lb>τέκνον ἐλίνυσον, τέκνον πολύθεστε τοκεῦσι,
						<lb></lb>παύεο καὶ θεράποντας ἀπότρεπε, μή τι χαλεφθῆι
						<lb></lb>πότνια Δαμάτηρ, τᾶς ἱερὸν ἐκκεραΐζεισʼ.
						<lb n="50" rend="displayNum"></lb>τὰν δʼ ἄρʼ ὑποβλέψας χαλεπώτερον ἠὲ κυναγὸν
						<lb></lb>ὤρεσιν ἐν Τμαρίοισιν ὑποβλέπει ἄνδρα λέαινα
						<lb></lb>ὠμοτόκος, τᾶς φαντὶ πέλειν βλοσυρώτατον ὄμμα,
						<lb></lb>ʼχάζευʼ ἔφα ʼμή τοι πέλεκυν μέγαν ἐν χροῒ παξῶ.
							<pb n="52"></pb>
						<lb></lb>ταῦτα δʼ ἐμὸν θησεῖ στεγανὸν δόμον, ὧι ἔνι δαῖτας
						<lb n="55" rend="displayNum"></lb>αἰὲν ἐμοῖς ἑτάροισιν ἄδην θυμαρέας ἀξῶ.ʼ
						<lb></lb>εἷπεν ὁ παῖς, Νέμεσις δὲ κακὰν ἐγράψατο φωνάν.
						<lb></lb>Δαμάτηρ δʼ ἄφατόν τι κοτέσσατο, εἴσατο δʼ ἁ θεύς·
						<lb></lb>ἴθματα μὲν χέρσω, κεφαλὰ δέ οἱ ἅψατʼ Ὀλύμπω.
						<lb></lb>οἳ μὲν ἄρʼ ἡμιθνῆτες, ἐπεὶ τὰν πότνιαν εἶδον,
						<lb n="60" rend="displayNum"></lb>ἐξαπίνας ἀπόρουσαν ἐνὶ δρυσὶ χαλκὸν ἀφέντες.
						<lb></lb>ἃ δʼ ἄλλως μὲν ἔασεν, ἀναγκαίαι γὰρ ἕποντο
						<lb></lb>δεσποτικὰν ὑπὸ χεῖρα, βαρὺν δʼ ἀπαμείψατʼ ἄνακτα
						<lb></lb>ʼναὶ ναί, τεύχεο δῶμα κύον κύον ὧι ἔνι δαῖτας
						<lb></lb>ποιησεῖς· θαμιναὶ γὰρ ἐς ὕστερον εἰλαπίναι τοι.ʼ
						<lb n="65" rend="displayNum"></lb>ἃ μὲν τόσσʼ εἰποῖσʼ Ἐρυσίχθονι τεῦχε πονηρά.
							<milestone unit="card" n="66"/>
						<lb></lb>αὐτίκα οἱ χαλεπόν τε καὶ ἄγριον ἔμβαλε λιμόν
						<lb></lb>αἴθωνα κρατερόν, μεγάλαι δʼ ἐστρεύγετο νούσωι.
						<lb></lb>σχέτλιος, ὅσσα πάσαιτο τόσων ἔχεν ἵμερος αὖτις.
						<lb></lb>εἴκατι δαῖτα πένοντο, δυώδεκα δʼ οἶνον ἄφυσσον·
						<lb n="70" rend="displayNum"></lb>τόσσα Διώνυσον γὰρ ἃ καὶ Δάματρα χαλέπτει·
						<lb></lb>† καὶ γὰρ τᾶι Δάματρι συνωργίσθη Διόνυσος.
						<lb></lb>οὔτε νιν εἰς ἐράνως οὔτε ξυνδείπνια πέμπον
						<lb></lb>αἰδόμενοι γονέες, προχανὰ δʼ εὑρίσκετο πᾶσα.
						<lb></lb>ἦνθον Ἰτωνιάδος νιν Ἀθαναίας ἐπʼ ἄεθλα
						<lb n="75" rend="displayNum"></lb>Ὀρμενίδαι καλέοντες· ἀπʼ ὦν ἀρνήσατο μάτηρ
						<lb></lb>ʼοὐκ ἔνδοι, χθιζὸς γὰρ ἐπὶ Κραννῶνα βέβακε
						<lb></lb>τέλθος ἀπαιτησῶν ἑκατὸν βόασʼ. ἦνθε Πολυξώ,
						<lb></lb>μάτηρ Ἀκτορίωνος, ἐπεὶ γάμον ἄρτυε παιδί,
						<lb></lb>ἀμφότερον Τριόπαν τε καὶ υἱέα κικλήσκοισα.
						<lb n="80" rend="displayNum"></lb>τὰν δὲ γυνὰ βαρύθυμος ἀμείβετο δάκρυ χέοισα
						<lb></lb>ʼνεῖταί τοι Τριόπας, Ἐρυσίχθονα δʼ ἤλασε κάπρος
						<lb></lb>Πίνδον ἀνʼ εὐάγκειαν, δ δʼ ἐννέα φάεα κεῖταιʼ.
						<lb></lb>δειλαία φιλότεκνε, τί δʼ οὐκ ἐψεύσαο, μᾶτερ;
						<lb></lb>δαίνυεν εἰλαπίναν τις· ʼἐν ἀλλοτρίοις Ἐρυσίχθωνʼ.
						<lb n="85" rend="displayNum"></lb>ἄγετό τις νύμφαν· ʼἘρυσίχθονα δίσκος ἔτυψεν,ʼ
							<pb n="53"></pb>
						<lb></lb>ἢ ʼἔπεσʼ ἐξ ἵππωνʼ, ἢ ʼἐν Ὄθρυϊ ποίμνιʼ ἀμιθρεῖʼ.
						<lb></lb>ἐνδόμυχος δἤπειτα πανάμερος εἰλαπιναστάς
						<lb></lb>ἤσθιε μυρία πάντα· κακὰ δʼ ἐξάλλετο γαστήρ
						<lb></lb>αἰεὶ μᾶλλον ἔδοντι, τὰ δʼ ἐς βυθὸν οἷα θαλάσσας
						<lb n="90" rend="displayNum"></lb>ἀλεμάτως ἀχάριστα κατέρρεεν εἴδατα πάντα.
						<lb></lb>ὡς δὲ Μίμαντι χιών, ὡς ἀελίωι ἔνι πλαγγών,
						<lb></lb>καὶ τούτων † ἔτι μεῖζον ἐτάκετο μέσφʼ ἐπὶ νευράς·
						<lb></lb>δειλαίωι ἶνές τε καὶ ὀστέα μῶνον ἔλειφθεν.
						<lb></lb>κλαῖε μὲν ἁ μάτηρ, βαρὺ δʼ ἔστενον αἱ δύʼ ἀδελφαί
						<lb n="95" rend="displayNum"></lb>χὡ μαστὸς τὸν ἔπωνε καὶ αἱ δέκα πολλάκι δῶλαι.
						<lb></lb>καὶ δʼ αὐτὸς Τριόπας πολιαῖς ἐπὶ χεῖρας ἔβαλλε,
						<lb></lb>τοῖα τὸν οὐκ ἀίοντα Ποσειδάωνα καλιστρέων·
						<lb></lb>ʼψευδοπάτωρ ἰδὲ τόνδε τεοῦ τρίτον, εἴπερ ἐγὼ μέν
						<lb></lb>σεῦ τε καὶ Αἰολίδος Κανάκας γένος, αὐτὰρ ἐμεῖο
						<lb n="100" rend="displayNum"></lb>τοῦτο τὸ δείλαιον γένετο βρέφος· αἴθε γὰρ αὐτόν
						<lb></lb>βλητὸν ὑπʼ Ἀπόλλωνος ἐμαὶ χέρες ἐκτερέιξαν·
						<lb></lb>νῦν δὲ κακὰ βούβρωστις ἐν ὀφθαλμοῖσι κάθηται.
						<lb></lb>ἤ οἱ ἀπόστασον χαλεπὰν νόσον ἠέ νιν αὐτός
						<lb></lb>βόσκε λαβών· ἁμαὶ γὰρ ἀπειρήκαντι τράπεζαι.
						<lb n="105" rend="displayNum"></lb>χῆραι μὲν μάνδραι, κενεαὶ δέ μοι αὔλιες ἤδη
						<lb></lb>τετραπόδων, ἤδη γὰρ ἀπαρνήσαντο μάγειροι.ʼ
						<lb></lb>ἀλλὰ καὶ οὐρῆας μεγαλᾶν ὑπέλυσαν ἁμαξᾶν,
						<lb></lb>καὶ τὰν βῶν ἔφαγεν, τὰν Ἑστίαι ἔτρεφε μάτηρ,
						<lb></lb>καὶ τὸν ἀεθλοφόρον καὶ τὸν πολεμήιον ἵππον,
						<lb n="110" rend="displayNum"></lb>καὶ τὰν αἴλουρον, τὰν ἔτρεμε θηρία μικκά.
						<lb></lb>μέσφʼ ὅκα μὲν Τριόπαο δόμοις ἔνι χρήματα κεῖτο,
						<lb></lb>μῶνοι ἄρʼ οἰκεῖοι θάλαμοι κακὸν ἠπίσταντο.
						<lb></lb>ἀλλʼ ὅκα τὸν βαθὺν οἶκον ἀνεξήραναν ὀδόντες,
						<lb></lb>καὶ τόχʼ ὁ τῶ βασιλῆος ἐνὶ τριόδοισι καθῆστο
						<lb n="115" rend="displayNum"></lb>αἰτίζων ἀκόλως τε καὶ ἔκβολα λύματα δαιτός.
						<lb></lb>Δάματερ, μὴ τῆνος ἐμὶν φίλος, ὅς τοι ἀπεχθής,
						<lb></lb>εἴη μηδʼ ὁμότοιχος· ἐμοὶ κακογείτονες ἐχθροί.
							<pb n="54"></pb>
						<lb rend="displayNumAndIndent"></lb>ἄισατε παρθενικαί, καὶ ἐπιφθέγξασθε τεκοῖσαι
						<lb></lb>Δ̔άματερ μέγα χαῖρε πολύτροφε πουλυμέδιμνεʼ.
						<lb n="120" rend="displayNum"></lb>χὠς αἱ τὸν κάλαθον λευκότριχες ἵπποι ἄγοντι
						<lb></lb>τέσσαρες, ὣς ἁμὶν μεγάλα θεὸς εὐρυάνασσα
						<lb></lb>λευκὸν ἔαρ, λευκὸν δὲ θέρος καὶ χεῖμα φέροισα
						<lb></lb>ἡξεῖ καὶ φθινόπωρον, ἔτος δʼ εἰς ἄλλο φυλαξεῖ.
						<lb></lb>ὡς δʼ ἀπεδίλωτοι καὶ ἀνάμπυκες ἄστυ πατεῦμες,
						<lb n="125" rend="displayNum"></lb>ὣς πόδας, ὣς κεφαλὰς παναπηρέας ἕξομες αἰεί.
						<lb></lb>ὡς δʼ αἱ λικνοφόροι χρυσῶ πλέα λίκνα φέροντι,
						<lb></lb>ὣς ἁμὲς τὸν χρυσὸν ἀφειδέα πασαίμεσθα.
						<lb></lb>μέσφα τὰ τᾶς πόλιος πρυτανήια τὰς ἀτελέστως,
						<lb></lb>τὰς δὲ τελεσφορέας ποτὶ τὰν θεὸν ἄχρις ὁμαρτεῖν,
						<lb n="130" rend="displayNum"></lb>αἵτινες ἑξήκοντα κατώτεραι· αἱ δὲ βαρεῖαι
						<lb></lb>χἄτις Ἐλειθυίαι τείνει χέρα χἄτις ἐν ἄλγει,
						<lb></lb>ὣς ἅλις, ὡς αὐτᾶν ἱκανὸν γόνυ· ταῖσι δὲ Δηώ
						<lb></lb>δωσεῖ πάντʼ ἐπίμεστα καὶ ὡς ποτὶ ναὸν ἵκωνται.
						<lb rend="displayNumAndIndent"></lb>χαῖρε θεὰ καὶ τάνδε σάω πόλιν ἔν θʼ ὁμονοίαι
						<lb n="135" rend="displayNum"></lb>ἔν τʼ εὐηπελίαι, φέρε δʼ ἀγρόθι νόστιμα πάντα·
						<lb></lb>φέρβε βόας, φέρε μᾶλα, φέρε στάχυν, οἶσε θερισμόν,
						<lb></lb>φέρβε καὶ εἰράναν, ἵνʼ ὃς ἄροσε τῆνος ἀμάσηι.
						<lb></lb>ἵλαθί μοι τρίλλιστε μέγα κρείοισα θεάων.
							<pb n="55"></pb></p></div>
				
			</body></text></TEI>