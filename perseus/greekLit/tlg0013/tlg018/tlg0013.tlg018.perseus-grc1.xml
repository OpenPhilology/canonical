<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Hermes </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <sp>
        <p><milestone unit="card" n="1" ed="P"/>
          <lb/><milestone unit="Para" ed="P"/>Ἑρμῆν ὕμνει, Μοῦσα, Διὸς καὶ Μαιάδος υἱόν,
          <lb/>Κυλλήνης μεδέοντα καὶ Ἀρκαδίης πολυμήλου, <lb/>ἄγγελον ἀθανάτων ἐριούνιον, ὃν τέκε
          Μαῖα, <lb/>νύμφη ἐυπλόκαμος, Διὸς ἐν φιλότητι μιγεῖσα, <lb n="5" rend="displayNum"
          />αἰδοίη· μακάρων δὲ θεῶν ἠλεύαθʼ ὅμιλον, <lb/>ἄντρον ἔσω ναίουσα παλίσκιον, ἔνθα Κρονίων
          <lb/>νύμφῃ ἐυπλοκάμῳ μισγέσκετο νυκτὸς ἀμολγῷ, <lb/>ὄφρα κατὰ γλυκὺς ὕπνος ἔχοι λευκώλενον
          Ἥρην, <lb/>λήθων ἀθανάτους τε θεοὺς θνητούς τʼ ἀνθρώπους.</p>
      </sp>
      <p>
        <lb n="10" rend="displayNum"/>ἀλλʼ ὅτε δὴ μεγάλοιο Διὸς νόος ἐξετελεῖτο, <lb/>τῇ δʼ ἤδη
        δέκατος μεὶς οὐρανῷ ἐστήρικτο, <lb/>εἴς τε φόως ἄγαγεν ἀρίσημά τε ἔργα τέτυκτο· <lb/>καὶ
        τότʼ ἐγείνατο παῖδα πολύτροπον, αἱμυλομήτην, <lb/>ληιστῆρʼ, ἐλατῆρα βοῶν, ἡγήτορʼ ὀνείρων,
          <lb n="15" rend="displayNum"/>νυκτὸς ὀπωπητῆρα, πυληδόκον, ὃς τάχʼ ἔμελλεν <lb/>ἀμφανέειν
        κλυτὰ ἔργα μετʼ ἀθανάτοισι θεοῖσιν. <lb/>ἠῷος γεγονὼς μέσῳ ἤματι ἐγκιθάριζεν, <lb/>ἑσπέριος
        βοῦς κλέψεν ἑκηβόλου Ἀπόλλωνος <lb/>τετράδι τῇ προτέρῃ, τῇ μιν τέκε πότνια Μαῖα. <lb n="20"
          rend="displayNum"/>ὃς καί, ἐπειδὴ μητρὸς ἀπʼ ἀθανάτων θόρε γυίων, <lb/>οὐκέτι δηρὸν ἔκειτο
        μένων ἱερῷ ἐνὶ λίκνῳ, <lb/>ἀλλʼ ὅ γʼ ἀναΐξας ζήτει βόας Ἀπόλλωνος <lb/>οὐδὸν ὑπερβαίνων
        ὑψηρεφέος ἄντροιο. <lb/>ἔνθα χέλυν εὑρὼν ἐκτήσατο μυρίον ὄλβον· <lb n="25" rend="displayNum"
        />Ἑρμῆς τοι πρώτιστα χέλυν τεκτήνατʼ ἀοιδόν· <lb/>ἥ ῥά οἱ ἀντεβόλησεν ἐπʼ αὐλείῃσι θύρῃσι
        <lb/>βοσκομένη προπάροιθε δόμων ἐριθηλέα ποίην, <lb/>σαῦλα ποσὶν βαίνουσα· Διὸς δʼ ἐριούνιος
        υἱὸς <lb/>ἀθρήσας ἐγέλασσε καὶ αὐτίκα μῦθον ἔειπε· <milestone unit="card" n="30" ed="P"/>
        <lb n="30" rend="displayNum"/><milestone unit="Para" ed="P"/>σύμβολον ἤδη μοι μέγʼ ὀνήσιμον·
        οὐκ ὀνοτάζω. <lb/>χαῖρε, φυὴν ἐρόεσσα, χοροιτύπε, δαιτὸς ἑταίρη, <lb/>ἀσπασίη προφανεῖσα·
        πόθεν τόδε καλὸν ἄθυρμα <lb/>αἰόλον ὄστρακον ἕσσο χέλυς ὄρεσι ζώουσα; <lb/>ἀλλʼ οἴσω σʼ ἐς
        δῶμα λαβών· ὄφελός τι μοι ἔσσῃ, <lb n="35" rend="displayNum"/>οὐδʼ ἀποτιμήσω· σὺ δέ με
        πρώτιστον ὀνήσεις <lb/>3 <lb/>οἴκοι βέλτερον εἶναι, ἐπεὶ βλαβερὸν τὸ θύρηφιν· <lb/>ἦ γὰρ
        ἐπηλυσίης πολυπήμονος ἔσσεαι ἔχμα <lb/>ζώουσʼ· ἢν δὲ θάνῃς, τότε κεν μάλα καλὸν ἀείδοις.
          <lb/><milestone unit="Para" ed="P"/>ὣς ἂρʼ ἔφη· καὶ χερσὶν ἅμʼ ἀμφοτέρῃσιν ἀείρας <lb
          n="40" rend="displayNum"/>ἂψ εἴσω κίε δῶμα φέρων ἐρατεινὸν ἄθυρμα. <lb/>ἔνθʼ ἀναπηρώσας
        γλυφάνῳ πολιοῖο σιδήρου <lb/>αἰῶνʼ ἐξετόρησεν ὀρεσκῴοιο χελώνης. <lb/>ὡς δʼ ὁπότʼ ὠκὺ νόημα
        διὰ στέρνοιο περήσῃ <lb/>ἀνέρος, ὅν τε θαμειαὶ ἐπιστρωφῶσι μέριμναι, <lb n="45"
          rend="displayNum"/>ἢ ὅτε δινηθῶσιν ἀπʼ ὀφθαλμῶν ἀμαρυγαί, <lb/>ὣς ἅμʼ ἔπος τε καὶ ἔργον
        ἐμήδετο κύδιμος Ἑρμῆς. <lb/>πῆξε δʼ ἄρʼ ἐν μέτροισι ταμὼν δόνακας καλάμοιο <lb/>πειρήνας διὰ
        νῶτα διὰ ῥινοῖο χελώνης. <lb/>ἀμφὶ δὲ δέρμα τάνυσσε βοὸς πραπίδεσσιν ἑῇσι <lb n="50"
          rend="displayNum"/>καὶ πήχεις ἐνέθηκʼ, ἐπὶ δὲ ζυγὸν ἤραρεν ἀμφοῖν, <lb/>ἑπτὰ δὲ θηλυτέρων
        ὀίων ἐτανύσσατο χορδάς. <lb/>αὐτὰρ ἐπεὶ δὴ τεῦξε, φέρων, ἐρατεινὸν ἄθυρμα, <lb/>πλήκτρῳ
        ἐπειρήτιζε κατὰ μέρος· ἣ δʼ ὑπὸ χειρὸς <lb/>σμερδαλέον κονάβησε· θεὸς δʼ ὑπὸ καλὸν ἄειδεν
          <lb n="55" rend="displayNum"/>ἐξ αὐτοσχεδίης πειρώμενος, ἠύτε κοῦροι <lb/>ἡβηταὶ θαλίῃσι
        παραιβόλα κερτομέουσιν, <lb/>ἀμφὶ Δία Κρονίδην καὶ Μαιάδα καλλιπέδιλον, <lb/>ὡς πάρος
        ὠρίζεσκον ἑταιρείῃ φιλότητι, <lb/>ἥν τʼ αὐτοῦ γενεὴν ὀνομακλυτὸν ἐξονομάζων· <lb n="60"
          rend="displayNum"/>ἀμφιπόλους τε γέραιρε καὶ ἀγλαὰ δώματα νύμφης <lb/>καὶ τρίποδας κατὰ
        οἶκον ἐπηετανούς τε λέβητας. <milestone unit="card" n="62" ed="P"/>
        <lb/><milestone unit="Para" ed="P"/>καὶ τὰ μὲν οὖν ἤειδε, τὰ δὲ φρεσὶν ἄλλα μενοίνα.
        <lb/>καὶ τὴν μὲν κατέθηκε φέρων ἱερῷ ἐνὶ λίκνῳ, <lb/>φόρμιγγα γλαφυρήν· ὃ δʼ ἄρα κρειῶν
        ἐρατίζων <lb n="65" rend="displayNum"/>ἆλτο κατὰ σκοπιὴν εὐώδεος ἐκ μεγάροιο <lb/>ὁρμαίνων
        δόλον αἰπὺν ἐνὶ φρεσίν, οἶά τε φῶτες <lb/>φηληταὶ διέπουσι μελαίνης νυκτὸς ἐν ὥρῃ.
          <lb/><milestone unit="Para" ed="P"/>ἠέλιος μὲν ἔδυνε κατὰ χθονὸς Ὠκεανόνδε <lb/>αὐτοῖσίν
        θʼ ἵπποισι καὶ ἅρμασιν· αὐτὰρ ἄρʼ Ἑρμῆς <lb n="70" rend="displayNum"/>Πιερίης ἀφίκανε θέων
        ὄρεα σκιόεντα, <lb/>ἔνθα θεῶν μακάρων βόες ἄμβροτοι αὖλιν ἔχεσκον <lb/>βοσκόμεναι λειμῶνας
        ἀκηρασίους, ἐρατεινούς. <lb/>τῶν τότε Μαιάδος υἱός, ἐύσκοπος Ἀργειφόντης, <lb/>πεντήκοντʼ
        ἀγέλης ἀπετάμνετο βοῦς ἐριμύκους. <lb n="75" rend="displayNum"/>πλανοδίας δʼ ἤλαυνε διὰ
        ψαμαθώδεα χῶρον <lb/>ἴχνιʼ ἀποστρέψας· δολίης δʼ οὐ λήθετο τέχνης <lb/>ἀντία ποιήσας ὁπλάς,
        τὰς πρόσθεν ὄπισθεν, <lb/>τὰς δʼ ὄπιθεν πρόσθεν· κατὰ δʼ ἔμπαλιν αὐτὸς ἔβαινε. <lb/>σάνδαλα
        δʼ αὐτίκα ῥιψὶν ἐπὶ ψαμάθοις ἁλίῃσιν, <lb n="80" rend="displayNum"/>ἄφραστʼ ἠδʼ ἀνόητα
        διέπλεκε, θαυματὰ ἔργα, <lb/>συμμίσγων μυρίκας καὶ μυρσινοειδέας ὄζους. <lb/>τῶν τότε
        συνδήσας νεοθηλέος ἄγκαλον ὕλης <lb/>ἀβλαβέως ὑπὸ ποσσὶν ἐδήσατο σάνδαλα κοῦφα <lb/>αὐτοῖσιν
        πετάλοισι τὰ κύδιμος Ἀργειφόντης <lb n="85" rend="displayNum"/>ἔσπασε Πιερίηθεν ὁδοιπορίην
        ἀλεγύνων, <lb/>οἷά τʼ ἐπειγόμενος δολιχὴν ὁδόν, αὐτοτροπήσας.† <lb/><milestone unit="Para"
          ed="P"/>τὸν δὲ γέρων ἐνόησε δέμων ἀνθοῦσαν ἀλωὴν <lb/>ἱέμενον πεδίονδε διʼ Ὀγχηστὸν
        λεχεποίην <lb/>τὸν πρότερος προσέφη Μαίης ἐρικυδέος υἱός· </p>
      <sp>
        <p>
          <lb n="90" rend="displayNum"/><milestone unit="Para" ed="P"/>ὦ γέρον, ὅστε φυτὰ σκάπτεις
          ἐπικαμπύλος ὤμους, <lb/>ἦ πολυοινήσεις, εὖτʼ ἂν τάδε πάντα φέρῃσι, <lb n="91a"
            rend="displayNum"/>[εἴ κε πίθῃ, μάλα περ μεμνημένος ἐν φρεσὶ σῇσι] <lb/>καί τε ἰδὼν μὴ
          ἰδὼν εἶναι καὶ κωφὸς ἀκούσας, <lb/>καὶ σιγᾶν ὅτε μή τι καταβλάπτῃ τὸ σὸν αὐτοῦ. </p>
      </sp>
      <p>
        <milestone unit="card" n="94" ed="P"/>
        <lb/><milestone unit="Para" ed="P"/>τόσσον φὰς συνέσευε βοῶν ἴφθιμα κάρηνα. <lb n="95"
          rend="displayNum"/>πολλὰ δʼ ὄρη σκιόεντα καὶ αὐλῶνας κελαδεινοὺς <lb/>καὶ πεδίʼ ἀνθεμόεντα
        διήλασε κύδιμος Ἑρμῆς. <lb/>ὀρφναίη δʼ ἐπίκουρος ἐπαύετο δαιμονίη νύξ, <lb/>ἡ πλείων, τάχα
        δʼ ὄρθρος ἐγίγνετο δημιοεργός· <lb/>ἣ δὲ νέον σκοπιὴν προσεβήσατο δῖα Σελήνη, <lb n="100"
          rend="displayNum"/>Πάλλαντος θυγάτηρ Μεγαμηδείδαο ἄνακτος. <lb/>τῆμος ἐπʼ Ἀλφειὸν ποταμὸν
        Διὸς ἄλκιμος υἱὸς <lb/>Φοίβου Ἀπόλλωνος βοῦς ἤλασεν εὐρυμετώπους. <lb/>ἀκμῆτες δʼ ἵκανον ἐπʼ
        αὔλιον ὑψιμέλαθρον <lb/>καὶ ληνοὺς προπάροιθεν ἀριπρεπέος λειμῶνος. <lb n="105"
          rend="displayNum"/>ἔνθʼ ἐπεὶ εὖ βοτάνης ἐπεφόρβει βοῦς ἐριμύκους <lb/>καὶ τὰς μὲν
        συνέλασσεν ἐς αὔλιον ἀθρόας οὔσας, <lb/>λωτὸν ἐρεπτομένας ἠδʼ ἑρσήεντα κύπειρον· <lb/>σὺν δʼ
        ἐφόρει ξύλα πολλά, πυρὸς δʼ ἐπεμαίετο τέχνην. <lb/>δάφνης ἀγλαὸν ὄζον ἑλὼν ἀπέλεψε σιδήρῳ
          <lb n="110" rend="displayNum"/><gap/>ἄρμενον ἐν παλάμῃ· ἄμπνυτο δὲ θερμὸς ἀυτμή·
        <lb/>Ἑρμῆς τοι πρώτιστα πυρήια πῦρ τʼ ἀνέδωκε. <lb/>πολλὰ δὲ κάγκανα κᾶλα κατουδαίῳ ἐνὶ
        βόθρῳ <lb/>οὖλα λαβὼν ἐπέθηκεν ἐπηετανά· λάμπετο δὲ φλὸξ <lb/>τηλόσε φῦσαν ἱεῖσα πυρὸς μέγα
        δαιομένοιο. <lb n="115" rend="displayNum"/><milestone unit="Para" ed="P"/>ὄφρα δὲ πῦρ
        ἀνέκαιε βίη κλυτοῦ Ἡφαίστοιο, <lb/>τόφρα δʼ ὑποβρύχους ἕλικας βοῦς εἷλκε θύραζε <lb/>δοιὰς
        ἄγχι πυρός· δύναμις δέ οἱ ἕσπετο πολλή. <lb/>ἀμφοτέρας δʼ ἐπὶ νῶτα χαμαὶ βάλε φυσιοώσας·
        <lb/>ἀγκλίνων δʼ ἐκύλινδε διʼ αἰῶνας τετορήσας. <lb n="120" rend="displayNum"/>ἔργῳ δʼ ἔργον
        ὄπαζε ταμὼν κρέα πίονα δημῷ· <lb/>ὤπτα δʼ ἀμφʼ ὀβελοῖσι πεπαρμένα δουρατέοισι <lb/>σάρκας
        ὁμοῦ καὶ νῶτα γεράσμια καὶ μέλαν αἷμα <lb/>ἐργμένον ἐν χολάδεσσι· τὰ δʼ αὐτοῦ κεῖτʼ ἐπὶ
        χώρης· <lb/>ῥινοὺς δʼ ἐξετάνυσσε καταστυφέλῳ ἐνὶ πέτρῃ, <lb n="125" rend="displayNum"/>ὡς
        ἔτι νῦν τὰ μέτασσα πολυχρόνιοι πεφύασι, <lb/>δηρὸν δὴ μετὰ ταῦτα καὶ ἄκριτον· αὐτὰρ ἔπειτα
        <lb/>Ἑρμῆς χαρμόφρων εἰρύσατο πίονα ἔργα <lb/>λείῳ ἐπὶ πλαταμῶνι καὶ ἔσχισε δώδεκα μοίρας
        <lb/>κληροπαλεῖς· τέλεον δὲ γέρας προσέθηκεν ἑκάστῃ. <lb n="130" rend="displayNum"/>ἔνθʼ
        ὁσίης κρεάων ἠράσσατο κύδιμος Ἑρμῆς· <lb/>ὀδμὴ γάρ μιν ἔτειρε καὶ ἀθάνατόν περ ἐόντα
        <lb/>ἡδεῖʼ· ἀλλʼ οὐδʼ ὥς οἱ ἐπείθετο θυμὸς ἀγήνωρ, <lb/>καί τε μάλʼ ἱμείροντι, περῆν† ἱερῆς
        κατὰ δειρῆς. <milestone unit="card" n="134" ed="P"/>
        <lb/>ἀλλὰ τὰ μὲν κατέθηκεν ἐς αὔλιον ὑψιμέλαθρον, <lb n="135" rend="displayNum"/>δημὸν καὶ
        κρέα πολλά, μετήορα δʼ αἶψʼ ἀνάειρε, <lb/>σῆμα νέης φωρῆς· ἐπὶ δὲ ξύλα κάγκανʼ ἀγείρας
        <lb/>οὐλόποδʼ, οὐλοκάρηνα πυρὸς κατεδάμνατʼ ἀυτμῇ. <lb/><milestone unit="Para" ed="P"/>αὐτὰρ
        ἐπεί τοι πάντα κατὰ χρέος ἤνυσε δαίμων, <lb/>σάνδαλα μὲν προέηκεν ἐς Ἀλφειὸν βαθυδίνην· <lb
          n="140" rend="displayNum"/>ἀνθρακιὴν δʼ ἐμάρανε, κόνιν δʼ ἀμάθυνε μέλαιναν <lb/>παννύχιος·
        καλὸν δὲ φόως κατέλαμπε Σελήνης. <lb/>Κυλλήνης δʼ αἶψʼ αὖτις ἀφίκετο δῖα κάρηνα
        <lb/>ὄρθριος, οὐδέ τί οἱ δολιχῆς ὁδοῦ ἀντεβόλησεν <lb/>οὔτε θεῶν μακάρων οὔτε θνητῶν
        ἀνθρώπων, <lb n="145" rend="displayNum"/>οὐδὲ κύνες λελάκοντο· Διὸς δʼ ἐριούνιος Ἑρμῆς
        <lb/>δοχμωθεὶς μεγάροιο διὰ κλήιθρον ἔδυνεν <lb/>αὔρῃ ὀπωρινῇ ἐναλίγκιος, ἠύτʼ ὀμίχλη.
        <lb/>ἰθύσας δʼ ἄντρου ἐξίκετο πίονα νηὸν <lb/>ἦκα ποσὶ προβιβῶν· οὐ γὰρ κτύπεν, ὥσπερ ἐπʼ
        οὔδει. <lb n="150" rend="displayNum"/>ἐσσυμένως δʼ ἄρα λίκνον ἐπῴχετο κύδιμος Ἑρμῆς·
        <lb/>σπάργανον ἀμφʼ ὤμοις εἰλυμένος, ἠύτε τέκνον <lb/>νήπιον, ἐν παλάμῃσι περʼ ἰγνύσι λαῖφος
        ἀθύρων <lb/>κεῖτο, χέλυν ἐρατὴν ἐπʼ ἀριστερὰ χειρὸς ἐέργων. <lb/>μητέρα δʼ οὐκ ἄρʼ ἔληθε
        θεὰν θεὸς εἰπέ τε μῦθον· <lb n="155" rend="displayNum"/><milestone unit="Para" ed="P"/>τίπτε
        σύ, ποικιλομῆτα, πόθεν τόδε νυκτὸς ἐν ὥρῃ <lb/>ἔρχῃ, ἀναιδείην ἐπιειμένε; νῦν σε μάλʼ οἴω
        <lb/>ἢ τάχʼ ἀμήχανα δεσμὰ περὶ πλευρῇσιν ἔχοντα <lb/>Λητοίδου ὑπὸ χερσὶ διὲκ προθύροιο
        περήσειν <lb/>ἣ σὲ φέροντα μεταξὺ κατʼ ἄγκεα φηλητεύσειν. <lb n="160" rend="displayNum"
        />ἔρρε πάλιν· μεγάλην σε πατὴρ ἐφύτευσε μέριμναν <lb/>θνητοῖς ἀνθρώποισι καὶ ἀθανάτοισι
        θεοῖσι. <lb/><milestone unit="Para" ed="P"/>τὴν δʼ Ἑρμῆς μύθοισιν ἀμείβετο κερδαλέοισι· </p>
      <sp>
        <p>
          <lb/>μῆτερ ἐμή, τί με ταῦτα δεδίσκεαι, ἠύτε τέκνον <lb/>νήπιον, ὃς μάλα παῦρα μετὰ φρεσὶν
          αἴσυλα οἶδε, <lb n="165" rend="displayNum"/>ταρβαλέον, καὶ μητρὸς ὑπαιδείδοικεν ἐνιπάς;
          <lb/>αὐτὰρ ἐγὼ τέχνης ἐπιβήσομαι, ἥ τις ἀρίστη, <lb/>βουκολέων ἐμὲ καὶ σὲ διαμπερές· οὐδὲ
          θεοῖσι <lb/>νῶι μετʼ ἀθανάτοισιν ἀδώρητοι καὶ ἄλιστοι <lb/>αὐτοῦ τῇδε μένοντες ἀνεξόμεθʼ,
          ὡς σὺ κελεύεις. <lb n="170" rend="displayNum"/>βέλτερον ἤματα πάντα μετʼ ἀθανάτοις
          ὀαρίζειν, <lb/>πλούσιον, ἀφνειόν, πολυλήιον, ἢ κατὰ δῶμα <lb/>ἄντρῳ ἐν ἠερόεντι θαασσέμεν·
          ἀμφὶ δὲ τιμῆς, <lb/>κἀγὼ τῆς ὁσίης ἐπιβήσομαι, ἧς περ Ἀπόλλων. <milestone unit="card"
            n="174" ed="P"/>
          <lb/>εἰ δέ κε μὴ δώῃσι πατὴρ ἐμός, ἧ τοι ἔγωγε <lb n="175" rend="displayNum"/>πειρήσω,
          δύναμαι, φηλητέων ὄρχαμος εἶναι. <lb/>εἰ δέ μʼ ἐρευνήσει Λητοῦς ἐρικυδέος υἱός, <lb/>ἄλλο
          τί οἱ καὶ μεῖζον ὀίομαι ἀντιβολήσειν. <lb/>εἶμι γὰρ ἐς Πυθῶνα μέγαν δόμον ἀντιτορήσων·
          <lb/>ἔνθεν ἅλις τρίποδας περικαλλέας ἠδὲ λέβητας <lb n="180" rend="displayNum"/>πορθήσω
          καὶ χρυσόν, ἅλις τʼ αἴθωνα σίδηρον <lb/>καὶ πολλὴν ἐσθῆτα· σὺ δʼ ὄψεαι, αἴ κʼ ἐθέλῃσθα.
        </p>
      </sp>
      <p>
        <lb/><milestone unit="Para" ed="P"/>ὣς οἳ μέν ῥʼ ἐπέεσσι πρὸς ἀλλήλους ἀγόρευον, <lb/>υἱός
        τʼ αἰγιόχοιο Διὸς καὶ πότνια Μαῖα. <lb/>Ἠὼς δʼ ἠριγένεια φόως θνητοῖσι φέρουσα <lb n="185"
          rend="displayNum"/>ὤρνυτʼ ἀπʼ Ὠκεανοῖο βαθυρρόου· αὐτὰρ Ἀπόλλων <lb/>Ὀγχηστόνδʼ ἀφίκανε
        κιών, πολυήρατον ἄλσος <lb/>ἁγνὸν ἐρισφαράγου Γαιηόχου· ἔνθα γέροντα <lb/>κνώδαλον εὗρε
        νέμοντα παρʼ ἔξοδον ἕρκεος αὐλῆς. <lb/>τὸν πρότερος προσέφη Λητοῦς ἐρικυδέος υἱός· <lb
          n="190" rend="displayNum"/><milestone unit="Para" ed="P"/>ὦ γέρον, Ὀγχηστοῖο βατοδρόπε
        ποιήεντος, <lb/>βοῦς ἀπὸ Πιερίης διζήμενος ἐνθάδʼ ἱκάνω, <lb/>πάσας θηλείας, πάσας κεράεσσιν
        ἑλικτάς, <lb/>ἐξ ἀγέλης· ὁ δὲ ταῦρος ἐβόσκετο μοῦνος ἀπʼ ἄλλων <lb/>κυάνεος· χαροποὶ δὲ
        κύνες κατόπισθεν ἕποντο <lb n="195" rend="displayNum"/>τέσσαρες, ἠύτε φῶτες, ὁμόφρονες· οἳ
        μὲν ἔλειφθεν, <lb/>οἵ τε κύνες ὅ τε ταῦρος· ὃ δὴ περὶ θαῦμα τέτυκται· <lb/>ταὶ δʼ ἔβαν
        ἠελίοιο νέον καταδυομένοιο <lb/>ἐκ μαλακοῦ λειμῶνος ἀπὸ γλυκεροῖο νομοῖο. <lb/>ταῦτά μοι
        εἰπέ, γεραιὲ παλαιγενές, εἴ που ὄπωπας <lb n="200" rend="displayNum"/>ἀνέρα ταῖσδʼ ἐπὶ βουσὶ
        διαπρήσσοντα κέλευθον. <lb/><milestone unit="Para" ed="P"/>τὸν δʼ ὁ γέρων μύθοισιν
        ἀμειβόμενος προσέειπεν· <lb/>ὦ φίλος, ἀργαλέον μέν, ὅσʼ ὀφθαλμοῖσιν ἴδοιτο, <lb/>πάντα
        λέγειν· πολλοὶ γὰρ ὁδὸν πρήσσουσιν ὁδῖται, <lb/>τῶν οἳ μὲν κακὰ πολλὰ μεμαότες, οἳ δὲ μάλʼ
        ἐσθλὰ <lb n="205" rend="displayNum"/>φοιτῶσιν· χαλεπὸν δὲ δαήμεναί ἐστιν ἕκαστον· <lb/>αὐτὰρ
        ἐγὼ πρόπαν ἦμαρ ἐς ἠέλιον καταδύντα <lb/>ἔσκαπτον περὶ γουνὸν ἀλωῆς οἰνοπέδοιο· <lb/>παῖδα
        δʼ ἔδοξα, φέριστε, σαφὲς δʼ οὐκ οἶδα, νοῆσαι, <lb/>ὅς τις ὁ παῖς, ἅμα βουσὶν ἐυκραίρῃσιν
        ὀπήδει <lb n="210" rend="displayNum"/>νήπιος, εἶχε δὲ ῥάβδον· ἐπιστροφάδην δʼ ἐβάδιζεν.
        <lb/>ἐξοπίσω δʼ ἀνέεργε, κάρη δʼ ἔχεν ἀντίον αὐτῷ. <lb/><milestone unit="Para" ed="P"/>φῆ ῥʼ
        ὁ γέρων· ὃ δὲ θᾶσσον ὁδὸν κίε μῦθον ἀκούσας· <lb/>οἰωνὸν δʼ ἐνόει τανυσίπτερον, αὐτίκα δʼ
        ἔγνω <lb/>φηλητὴν γεγαῶτα Διὸς παῖδα Κρονίωνος. <milestone unit="card" n="215" ed="P"/>
        <lb n="215" rend="displayNum"/>ἐσσυμένως δʼ ἤιξεν ἄναξ Διὸς υἱὸς Ἀπόλλων <lb/>ἐς Πύλον
        ἠγαθέην διζήμενος εἰλίποδας βοῦς, <lb/>πορφυρέῃ νεφέλῃ κεκαλυμμένος εὐρέας ὤμουσʼ <lb/>ἴχνιά
        τʼ εἰσενόησεν Ἑκηβόλος εἶπέ τε μῦθον· <lb/><milestone unit="Para" ed="P"/>ὦ πόποι, ἦ μέγα
        θαῦμα τόδʼ ὀφθαλμοῖσιν ὁρῶμαι· <lb n="220" rend="displayNum"/>ἴχνια μὲν τάδε γʼ ἐστὶ βοῶν
        ὀρθοκραιράων, <lb/>ἀλλὰ πάλιν τέτραπται ἐς ἀσφοδελὸν λειμῶνα· <lb/>βήματα δʼ οὔτʼ ἀνδρὸς
        τάδε γίγνεται οὔτε γυναικὸς <lb/>οὔτε λύκων πολιῶν οὔτʼ ἄρκτων οὔτε λεόντων· <lb/>οὔτε τι
        Κενταύρου λασιαύχενος ἔλπομαι εἶναι, <lb n="225" rend="displayNum"/>ὅς τις τοῖα πέλωρα βιβᾷ
        ποσὶ καρπαλίμοισιν· <lb/>αἰνὰ μὲν ἔνθεν ὁδοῖο, τὰ δʼ αἰνότερʼ ἔνθεν ὁδοῖο. <lb/><milestone
          unit="Para" ed="P"/>ὣς εἰπὼν ἤιξεν ἄναξ Διὸς υἱὸς Ἀπόλλων· <lb/>Κυλλήνης δʼ ἀφίκανεν ὄρος
        καταείμενον ὕλῃ, <lb/>πέτρης ἐς κευθμῶνα βαθύσκιον, ἔνθα τε νύμφη <lb n="230"
          rend="displayNum"/>ἀμβροσίη ἐλόχευσε Διὸς παῖδα Κρονίωνος. <lb/>ὀδμὴ δʼ ἱμερόεσσα διʼ
        οὔρεος ἠγαθέοιο <lb/>κίδνατο, πολλὰ δὲ μῆλα ταναύποδα βόσκετο ποίην. <lb/>ἔνθα τότε σπεύδων
        κατεβήσατο λάινον οὐδὸν <lb/>ἄντρον ἐς ἠερόεν ἑκατηβόλος αὐτὸς Ἀπόλλων. <lb n="235"
          rend="displayNum"/> Τὸν δʼ ὡς οὖν ἐνόησε Διὸς καὶ Μαιάδος υἱὸς <lb/>χωόμενον περὶ βουσὶν
        ἑκηβόλον Ἀπόλλωνα, <lb/>σπάργανʼ ἔσω κατέδυνε θυήεντʼ· ἠύτε πολλὴν <lb/>πρέμνων ἀνθρακιὴν
        ὕλης σποδὸς ἀμφικαλύπτει, <lb/>ὣς Ἑρμῆς Ἑκάεργον ἰδὼν ἀνέειλεν ἑαυτόν. <lb n="240"
          rend="displayNum"/>ἐν δʼ ὀλίγῳ συνέλασσε κάρη χεῖράς τε πόδας τε, <lb/>φή ῥα νεόλλουτος,
        προκαλεύμενος ἥδυμον ὕπνον, <lb/>ἐγρήσσων ἐτεόν γε· χέλυν δʼ ὑπὸ μασχάλῃ εἶχε. <lb/>γνῶ δʼ
        οὐδʼ ἠγνοίησε Διὸς καὶ Λητοῦς υἱὸς <lb/>νύμφην τʼ οὐρείην περικαλλέα καὶ φίλον υἱόν, <lb
          n="245" rend="displayNum"/>παῖδʼ ὀλίγον, δολίῃς εἰλυμένον ἐντροπίῃσι. <lb/>παπτήνας δʼ ἀνὰ
        πάντα μυχὸν μεγάλοιο δόμοιο <lb/>τρεῖς ἀδύτους ἀνέῳγε λαβὼν κληῖδα φαεινὴν <lb/>νέκταρος
        ἐμπλείους ἠδʼ ἀμβροσίης ἐρατεινῆς· <lb/>πολλὸς δὲ χρυσός τε καὶ ἄργυρος ἔνδον ἔκειτο, <lb
          n="250" rend="displayNum"/>πολλὰ δὲ φοινικόεντα καὶ ἄργυφα εἵματα νύμφης, <lb/>οἷα θεῶν
        μακάρων ἱεροὶ δόμοι ἐντὸς ἔχουσιν· <lb/>ἔνθʼ ἐπεὶ ἐξερέεινε μυχοὺς μεγάλοιο δόμοιο
        <lb/>Λητοΐδης, μύθοισι προσηύδα κύδιμον Ἑρμῆν· <lb/><milestone unit="Para" ed="P"/>ὦ παῖ, ὃς
        ἐν λίκνῳ κατάκειαι, μήνυέ μοι βοῦς <lb n="255" rend="displayNum"/>θᾶσσον· ἐπεὶ τάχα νῶι
        διοισόμεθʼ οὐ κατὰ κόσμον. <milestone unit="card" n="256" ed="P"/>
        <lb/>ῥίψω γάρ σε λαβὼν ἐς Τάρταρον ἠερόεντα, <lb/>ἐς ζόφον αἰνόμορον καὶ ἀμήχανον· οὐδέ σε
        μήτηρ <lb/>ἐς φάος οὐδὲ πατὴρ ἀναλύσεται, ἀλλʼ ὑπὸ γαίῃ <lb/>ἐρρήσεις ὀλίγοισι μετʼ ἀνδράσιν
        ἡγεμονεύων. <lb n="260" rend="displayNum"/> Τὸν δʼ Ἑρμῆς μύθοισιν ἀμείβετο κερδαλέοισι·
        <lb/>Λητοΐδη, τίνα τοῦτον ἀπηνέα μῦθον ἔειπας; <lb/>καὶ βοῦς ἀγραύλους διζήμενος ἐνθάδʼ
        ἱκάνεις; <lb/>οὐκ ἴδον, οὐ πυθόμην, οὐκ ἄλλου μῦθον ἄκουσα· <lb/>οὐκ ἂν μηνύσαιμʼ, οὐκ ἂν
        μήνυτρον ἀροίμην· <lb n="265" rend="displayNum"/>οὐδὲ βοῶν ἐλατῆρι, κραταιῷ φωτί, ἔοικα.
        <lb/>οὐκ ἐμὸν ἔργον τοῦτο, πάρος δέ μοι ἄλλα μέμηλεν· <lb/>ὕπνος ἐμοί γε μέμηλε καὶ ἡμετέρης
        γάλα μητρὸς <lb/>σπάργανά τʼ ἀμφʼ ὤμοισιν ἔχειν καὶ θερμὰ λοετρά. <lb/>μή τις τοῦτο πύθοιτο,
        πόθεν τόδε νεῖκος ἐτύχθη· <lb n="270" rend="displayNum"/>καί κεν δὴ μέγα θαῦμα μετʼ
        ἀθανάτοισι γένοιτο, <lb/>παῖδα νέον γεγαῶτα διὲκ προθύροιο περῆσαι <lb/>βουσὶν ἐπʼ
        ἀγραύλοισι· τὸ δʼ ἀπρεπέως ἀγορεύεις. <lb/>χθὲς γενόμην, ἁπαλοὶ δὲ πόδες, τρηχεῖα δʼ ὕπο
        χθών. <lb/>εἰ δʼ ἐθέλεις, πατρὸς κεφαλὴν μέγαν ὅρκον ὀμοῦμαι· <lb n="275" rend="displayNum"
        />μὴ μὲν ἐγὼ μήτʼ αὐτὸς ὑπίσχομαι αἴτιος εἶναι, <lb/>μήτε τινʼ ἄλλον ὄπωπα βοῶν κλοπὸν
        ὑμετεράων, <lb/>αἵ τινες αἱ βόες εἰσί· τὸ δὲ κλέος οἶον ἀκούω. <lb/><milestone unit="Para"
          ed="P"/>ὣς ἄρʼ ἔφη καὶ πυκνὸν ἀπὸ βλεφάρων ἀμαρύσσων <lb/>ὀφρῦς ῥιπτάζεσκεν ὁρώμενος ἔνθα
        καὶ ἔνθα, <lb n="280" rend="displayNum"/>μάκρʼ ἀποσυρίζων, ἅλιον τὸν μῦθον ἀκούων.
          <lb/><milestone unit="Para" ed="P"/>τὸν δʼ ἁπαλὸν γελάσας προσέφη ἑκάεργος Ἀπόλλων· <lb/>ὦ
        πέπον, ἠπεροπευτά, δολοφραδές, ἦ σε μάλʼ οἴω <lb/>πολλάκις ἀντιτοροῦντα δόμους εὖ
        ναιετάοντας <lb/>ἔννυχον οὐχ ἕνα μοῦνον ἐπʼ οὔδεϊ φῶτα καθίσσαι, <lb n="285"
          rend="displayNum"/>σκευάζοντα κατʼ οἶκον ἄτερ ψόφου, οἷʼ ἀγορεύεις· <lb/>πολλοὺς δʼ
        ἀγραύλους ἀκαχήσεις μηλοβοτῆρας <lb/>οὔρεος ἐν βήσσῃς, ὁπότʼ ἄν κρειῶν ἐρατίζων <lb/>ἀντᾷς
        βουκολίοισι καὶ εἰροπόκοις ὀίεσσιν. <lb/>ἀλλʼ ἄγε, μὴ πύματόν τε καὶ ὕστατον ὕπνον ἰαύσῃς,
          <lb n="290" rend="displayNum"/>ἐκ λίκνου κατάβαινε, μελαίνης νυκτὸς ἑταῖρε. <lb/>τοῦτο γὰρ
        οὖν καὶ ἔπειτα μετʼ ἀθανάτοις γέρας ἕξεις. <lb/>ἀρχὸς φηλητέων κεκλήσεαι ἤματα πάντα.
          <lb/><milestone unit="Para" ed="P"/>ὣς ἄρʼ ἔφη καὶ παῖδα λαβὼν φέρε Φοῖβος Ἀπόλλων.
        <lb/>σὺν δʼ ἄρα φρασσάμενος τότε δὴ κρατὺς Ἀργειφόντης <lb n="295" rend="displayNum"/>οἰωνὸν
        προέηκεν ἀειρόμενος μετὰ χερσί, <lb/>τλήμονα γαστρὸς ἔριθον, ἀτάσθαλον ἀγγελιώτην.
          <milestone unit="card" n="297" ed="P"/>
        <lb/>ἐσσυμένως δὲ μετʼ αὐτὸν ἐπέπταρε· τοῖο δʼ Ἀπόλλων <lb/>ἔκλυεν, ἐκ χειρῶν δὲ χαμαὶ βάλε
        κύδιμον Ἑρμῆν. <lb/>ἕζετο δὲ προπάροιθε καὶ ἐσσύμενός περ ὁδοῖο <lb n="300"
          rend="displayNum"/>Ἑρμῆν κερτομέων καί μιν πρὸς μῦθον ἔειπε· </p>
      <sp>
        <p>
          <lb/><milestone unit="Para" ed="P"/>θάρσει, σπαργανιῶτα, Διὸς καὶ Μαιάδος υἱέ· <lb/>εὑρήσω
          καὶ ἔπειτα βοῶν ἴφθιμα κάρηνα <lb/>τούτοις οἰωνοῖσι· σὺ δʼ αὖθʼ ὁδὸν ἡγεμονεύσεις. </p>
      </sp>
      <p>
        <lb/><milestone unit="Para" ed="P"/>ὣς φάθʼ· ὃ δʼ αὖτʼ ἀνόρουσε θοῶς Κυλλήνιος Ἑομῆς, <lb
          n="305" rend="displayNum"/>σπουδῇ ἰών· ἄμφω δὲ παρʼ οὔατα χερσὶν ἐώθει <lb/>σπάργανον ἀμφʼ
        ὤμοισιν ἐελμένος, εἶπε δὲ μῦθον· <lb/><milestone unit="Para" ed="P"/>πῆ με φέρεις, Ἑκάεργε,
        θεῶν ζαμενέστατε πάντων; <lb/>ἦ με βοῶν ἕνεχʼ ὧδε χολούμενος ὀρσολοπεύεις; <lb/>ὦ πόποι,
        εἴθʼ ἀπόλοιτο βοῶν γένος· οὐ γὰρ ἐγώ γε <lb n="310" rend="displayNum"/>ὑμετέρας ἔκλεψα βόας
        οὐδʼ ἄλλον ὄπωπα, <lb/>αἵτινες αἱ βόες εἰσί· τὸ δὲ κλέος οἶον ἀκούω. <lb/>δὸς δὲ δίκην καὶ
        δέξο παρὰ Ζηνὶ Κρονίωνι. <lb/><milestone unit="Para" ed="P"/>αὐτὰρ ἐπεὶ τὰ ἕκαστα διαρρήδην
        ἐρίδαινον <lb/>Ἑρμῆς τʼ οἰοπόλος καὶ Λητοῦς ἀγλαὸς υἱός, <lb n="315" rend="displayNum"
        />ἀμφὶς θυμὸν ἔχοντες. ὃ μὲν νημερτέα φωνὴν <lb/><gap/>οὐκ ἀδίκως ἐπὶ βουσὶν ἐλάζυτο κύδιμον
        Ἑρμῆν, <lb/>αὐτὰρ ὃ τέχνῃσίν τε καὶ αἱμυλίοισι λόγοισιν <lb/>ἤθελεν ἐξαπατᾶν Κυλλήνιος
        Ἀργυρότοξον. <lb/>αὐτὰρ ἐπεὶ πολύμητις ἐὼν πολυμήχανον εὗρεν, <lb n="320" rend="displayNum"
        />ἐσσυμένως δὴ ἔπειτα διὰ ψαμάθοιο βάδιζε <lb/>πρόσθεν, ἀτὰρ κατόπισθε Διὸς καὶ Λητοῦς υἱός.
        <lb/>αἶψα δὲ τέρθρον ἵκοντο θυώδεος Οὐλύμποιο <lb/>ἐς πατέρα Κρονίωνα Διὸς περικαλλέα τέκνα·
        <lb/>κεῖθι γὰρ ἀμφοτέροισι δίκης κατέκειτο τάλαντα. <lb n="325" rend="displayNum"/>οὐμιλίη
        δʼ ἔχʼ Ὄλυμπον ἀγάννιφον, ἀθάνατοι δὲ <lb/>ἄφθιτοι ἠγερέθοντο μετὰ χρυσόθρονον Ἠῶ.
          <lb/><milestone unit="Para" ed="P"/>ἔστησαν δʼ Ἑρμῆς τε καὶ ἀργυρότοξος Ἀπόλλων
        <lb/>πρόσθε Διὸς γούνων· ὃ δʼ ἀνείρετο φαίδιμον υἱὸν <lb/>Ζεὺς ὑψιβρεμέτης καί μιν πρὸς
        μῦθον ἔειπε· <lb n="330" rend="displayNum"/><milestone unit="Para" ed="P"/>φοῖβε, πόθεν
        ταύτην μενοεικέα ληίδʼ ἐλαύνεις, <lb/>παῖδα νέον γεγαῶτα, φυὴν κήρυκος ἔχοντα;
        <lb/>σπουδαῖον τόδε χρῆμα θεῶν μεθʼ ὁμήγυριν ἦλθε. <lb/><milestone unit="Para" ed="P"/>τὸν
        δʼ αὖτε προσέειπεν ἄναξ ἑκάεργος Ἀπόλλων· </p>
      <sp>
        <p>
          <lb/>ὦ πάτερ, ἦ τάχα μῦθον ἀκούσεαι οὐκ ἀλαπαδνόν, <lb n="335" rend="displayNum"
          />κερτομέων ὡς οἶος ἐγὼ φιλολήιός εἰμι. <lb/>παῖδά τινʼ εὗρον τόνδε διαπρύσιον κεραϊστὴν
          <lb/>Κυλλήνης ἐν ὄρεσσι, πολὺν διὰ χῶρον ἀνύσσας, <lb/>κέρτομον, οἷον ἐγώ γε θεῶν οὐκ
          ἄλλον ὄπωπα <lb/>οὐδʼ ἀνδρῶν, ὁπόσοι λησίμβροτοί εἰσʼ ἐπὶ γαίῃ. <lb n="340"
            rend="displayNum"/>κλέψας δʼ ἐκ λειμῶνος ἐμὰς βοῦς ὤχετʼ ἐλαύνων <lb/>ἑσπέριος παρὰ θῖνα
          πολυφλοίσβοιο θαλάσσης, <lb/>εὐθὺ Πύλονδʼ ἐλάων· τὰ δʼ ἄρʼ ἴχνια δοιὰ πέλωρα, <lb/>οἷά τʼ
          ἀγάσσασθαι, καὶ ἀγαυοῦ δαίμονος ἔργα. <milestone unit="card" n="344" ed="P"/>
          <lb/>τῇσιν μὲν γὰρ βουσὶν ἐς ἀσφοδελὸν λειμῶνα <lb n="345" rend="displayNum"/>ἀντία βήματʼ
          ἔχουσα κόνις ἀνέφαινε μέλαινα· <lb/>αὐτὸς δʼ ἐκτὸς ὁδοῦ, τις ἀμήχανος, οὔτʼ ἄρα ποσσὶν
          <lb/>οὔτʼ ἄρα χερσὶν ἔβαινε διὰ ψαμαθώδεα χῶρον· <lb/>ἀλλʼ ἄλλην τινὰ μῆτιν ἔχων διέτριβε
          κέλευθα <lb/>τοῖα πέλωρʼ ὡς εἴ τις ἀραιῇσι δρυσὶ βαίνοι. <lb n="350" rend="displayNum"
          />ὄφρα μὲν οὖν ἐδίωκε διὰ ψαμαθώδεα χῶρον, <lb/>ῥεῖα μάλʼ ἴχνια πάντα διέπρεπεν ἐν
          κονίῃσιν· <lb/>αὐτὰρ ἐπεὶ ψαμάθοιο μέγαν στίβον ἐξεπέρησεν, <lb/>ἄφραστος γένετʼ ὦκα βοῶν
          στίβος ἠδὲ καὶ αὐτοῦ <lb/>χῶρον ἀνὰ κρατερόν· τὸν δʼ ἐφράσατο βροτὸς ἀνὴρ <lb n="355"
            rend="displayNum"/>ἐς Πύλον εὐθὺς ἐλῶντα βοῶν γένος εὐρυμετώπων. <lb/>αὐτὰρ ἐπεὶ δὴ τὰς
          μὲν ἐν ἡσυχίῃ κατέερξε <lb/>καὶ διαπυρπαλάμησεν ὁδοῦ τὸ μὲν ἔνθα, τὸ δʼ ἔνθα, <lb/>ἐν
          λίκνῳ κατέκειτο μελαίνῃ νυκτὶ ἐοικώς, <lb/>ἄντρῳ ἐν ἠερόεντι κατὰ ζόφον· οὐδέ κεν αὐτὸν
            <lb n="360" rend="displayNum"/>αἰετὸς ὀξὺ λάων ἐσκέψατο· πολλὰ δὲ χερσὶν <lb/>αὐγὰς
          ὠμόργαζε δολοφροσύνην ἀλεγύνων. <lb/>αὐτὸς δʼ αὐτίκα μῦθον ἀπηλεγέως ἀγόρευεν· <lb/>οὐκ
          ἴδον, οὐ πυθόμην, οὐκ ἄλλου μῦθον ἄκουσα <lb/>οὐδέ κε μηνύσαιμʼ, οὐδʼ ἄν μήνυτρον
          ἀροίμην.</p>
      </sp>
      <p>
        <lb n="365" rend="displayNum"/> Ἠ τοι ἄρʼ ὣς εἰπὼν κατʼ ἄρʼ ἕζετο Φοῖβος Ἀπόλλων· <lb/>Ερμῆς
        δʼ αὖθʼ ἑτέρωθεν ἀμειβόμενος ἔπος ηὔδα, <lb/>δείξατο δʼ ἐς Κρονίωνα, θεῶν σημάντορα πάντων· </p>
      <sp>
        <p>
          <lb/><milestone unit="Para" ed="P"/>ζεῦ πάτερ, ἦ τοι ἐγώ σοι ἀληθείην καταλέξω·
          <lb/>νημερτής τε γάρ εἰμι καὶ οὐκ οἶδα ψεύδεσθαι. <lb n="370" rend="displayNum"/>ἦλθεν ἐς
          ἡμετέρου διζήμενος εἰλίποδας βοῦς <lb/>σήμερον ἠελίοιο νέον ἐπιτελλομένοιο· <lb/>οὐδὲ θεῶν
          μακάρων ἄγε μάρτυρας οὐδὲ κατόπτας, <lb/>μηνύειν δʼ ἐκέλευεν ἀναγκαίης ὑπὸ πολλῆς,
          <lb/>πολλὰ δέ μʼ ἠπείλησε βαλεῖν ἐς Τάρταρον εὐρύν, <lb n="375" rend="displayNum"/>οὕνεχʼ
          ὃ μὲν τέρεν ἄνθος ἔχει φιλοκυδέος ἥβης, <lb/>αὐτὰρ ἐγὼ χθιζὸς γενόμην, τὰ δέ τʼ οἶδε καὶ
          αὐτός, <lb/>οὔτι βοῶν ἐλατῆρι, κραταιῷ φωτί, ἐοικώς. <lb/>πείθεο· καὶ γὰρ ἐμεῖο πατὴρ
          φίλος εὔχεαι εἶναι, <lb/>ὡς οὐκ οἴκαδʼ ἔλασσα βόας, ὣς ὄλβιος εἴην, <lb n="380"
            rend="displayNum"/>οὐδʼ ὑπὲρ οὐδὸν ἔβην· τὸ δέ τʼ ἀτρεκέως ἀγορεύω. <lb/>Ἠέλιον δὲ μάλʼ
          αἰδέομαι καὶ δαίμονας ἄλλους, <lb/>καὶ σε φιλῶ καὶ τοῦτον ὀπίζομαι· οἶσθα καὶ αὐτός,
          <lb/>ὡς οὐκ αἴτιός εἰμι· μέγαν δʼ ἐπιδώσομαι ὅρκον· <lb/>οὐ μὰ τάδʼ ἀθανάτων εὐκόσμητα
          προθύραια. <lb n="385" rend="displayNum"/>καί που ἐγὼ τούτῳ τίσω ποτὲ νηλέα φώρην,
          <lb/>καὶ κρατερῷ περ ἐόντι· σὺ δʼ ὁπλοτέροισιν ἄρηγε. </p>
      </sp>
      <p><milestone unit="card" n="387" ed="P"/>
        <lb/><milestone unit="Para" ed="P"/>ὣς φάτʼ ἐπιλλίζων Κυλλήνιος Ἀργειφόντης· <lb/>καὶ τὸ
        σπάργανον εἶχεν ἐπʼ ὠλένῃ οὐδʼ ἀπέβαλλε. <lb/>Ζεὺς δὲ μέγʼ ἐξεγέλασσεν ἰδὼν κακομηδέα παῖδα
          <lb n="390" rend="displayNum"/>εὖ καὶ ἐπισταμένως ἀρνεύμενον ἀμφὶ βόεσσιν. <lb/>ἀμφοτέρους
        δʼ ἐκέλευσεν ὁμόφρονα θυμὸν ἔχοντας <lb/>ζητεύειν, Ἑρμῆν δὲ διάκτορον ἡγεμονεύειν <lb/>καὶ
        δεῖξαι τὸν χῶρον ἐπʼ ἀβλαβίῃσι νόοιο, <lb/>ὅππη δὴ αὖτʼ ἀπέκρυψε βοῶν ἴφθιμα κάρηνα. <lb
          n="395" rend="displayNum"/>νεῦσεν δὲ Κρονίδης, ἐπεπείθετο δʼ ἀγλαὸς Ἑρμῆς· <lb/>ῥηιδίως
        γὰρ ἔπειθε Διὸς νόος αἰγιόχοιο. <lb/><milestone unit="Para" ed="P"/>τὼ δʼ ἄμφω σπεύδοντε
        Διὸς περικαλλέα τέκνα <lb/>ἐς Πύλον ἠμαθόεντα ἐπʼ Ἀλφειοῦ πόρον ἷξον· <lb/>ἀγροὺς δʼ
        ἐξίκοντο καὶ αὔλιον ὑψιμέλαθρον, <lb n="400" rend="displayNum"/>ἡχοῦ δὴ τὰ χρήματʼ ἀτάλλετο
        νυκτὸς ἐν ὥρῃ. <lb/>ἔνθʼ Ἑρμῆς μὲν ἔπειτα κιὼν παρὰ λάινον ἄντρον <lb/>ἐς φῶς ἐξήλαυνε βοῶν
        ἴφθιμα κάρηνα· <lb/>Λητοΐδης δʼ ἀπάτερθεν ἰδὼν ἐνόησε βοείας <lb/>πέτρῃ ἐπʼ ἠλιβάτῳ, τάχα δʼ
        εἴρετο κύδιμον Ἑρμῆν· </p>
      <sp>
        <p>
          <lb n="405" rend="displayNum"/><milestone unit="Para" ed="P"/>πῶς ἐδύνω, δολομῆτα, δύω βόε
          δειροτομῆσαι, <lb/>ὧδε νεογνὸς ἐὼν καὶ νήπιος; αὐτὸς ἐγώ γε <lb/>θαυμαίνω κατόπισθε τὸ σὸν
          κράτος· οὐδέ τί σε χρὴ <lb/>μακρὸν ἀέξεσθαι, Κυλλήνιε, Μαιάδος υἱέ. </p>
      </sp>
      <p>
        <milestone unit="card" n="408" ed="P"/>
        <lb/><milestone unit="Para" ed="P"/>ὣς ἄρ ἔφη καὶ χερσὶ περίστρεφε καρτερὰ δεσμὰ <lb
          n="409a" rend="displayNum"/>[ἐνδῆσαι μεμαὼς Ἑρμῆν κρατεραῖσι λύγοισι. <lb n="409b"
          rend="displayNum"/>τὸν δʼ οὐκ ἴσχανε δεσμά, λύγοι δʼ ἀπὸ τηλόσε πῖπτον] <lb n="410"
          rend="displayNum"/>ἄγνου· ταὶ δʼ ὑπὸ ποσσὶ κατὰ χθονὸς αἶψα φύοντο <lb/>αὐτόθεν, ἐμβολάδην
        ἐστραμμέναι ἀλλήλῃσι, <lb/>ῥεῖά τε καὶ πάσῃσιν ἐπʼ ἀγραύλοισι βόεσσιν, <lb/>Ἑρμέω βουλῇσι
        κλεψίφρονος· αὐτὰρ Ἀπόλλων <lb/>θαύμασεν ἀθρήσας. τότε δὴ κρατὺς Ἀργειφόντης <lb n="415"
          rend="displayNum"/>χῶρον ὑποβλήδην ἐσκέψατο, πῦρ ἀμαρύσσων, <lb/><gap/>ἐγκρύψαι μεμαώς·
        Λητοῦς δʼ ἐρικυδέος υἱὸν <lb/>ῥεῖα μάλʼ ἐπρήυνεν ἑκηβόλον, ὡς ἔθελʼ αὐτός, <lb/>καὶ κρατερόν
        περ ἐόντα· λαβὼν δʼ ἐπʼ ἀριστερὰ χειρὸς <lb/>πλήκτρῳ ἐπειρήτιζε κατὰ μέρος· ἣ δʼ ὑπὸ χειρὸς
          <lb n="420" rend="displayNum"/>σμερδαλέον κονάβησε· γέλασσε δὲ Φοῖβος Ἀπόλλων
        <lb/>γηθήσας, ἐρατὴ δὲ διὰ φρένας ἤλυθʼ ἰωὴ <lb/>θεσπεσίης ἐνοπῆς καὶ μιν γλυκὺς ἵμερος ᾕρει
        <lb/>θυμῷ ἀκουάζοντα· λύρῃ δʼ ἐρατὸν κιθαρίζων <lb/>στῆ ῥʼ ὅ γε θαρσήσας ἐπʼ ἀριστερὰ
        Μαιάδος υἱὸς <lb n="425" rend="displayNum"/>Φοίβου Ἀπόλλωνος· τάχα δὲ λιγέως κιθαρίζων
        <lb/>γηρύετʼ ἀμβολάδην — ἐρατὴ δέ οἱ ἕσπετο φωνή — κραίνων <lb/>ἀθανάτους τε θεοὺς καὶ γαῖαν
        ἐρεμνήν, <lb/>ὡς τὰ πρῶτα γένοντο καὶ ὡς λάχε μοῖραν ἕκαστος. <lb/>Μνημοσύνην μὲν πρῶτα θεῶν
        ἐγέραιρεν ἀοιδῇ, <lb n="430" rend="displayNum"/>μητέρα Μουσάων· ἣ γὰρ λάχε Μαιάδος υἱόν·
        <lb/>τοὺς δὲ κατὰ πρέσβιν τε καὶ ὡς γεγάασιν ἕκαστος <lb/>ἀθανάτους ἐγέραιρε θεοὺς Διὸς
        ἀγλαὸς υἱός, <lb/>πάντʼ ἐνέπων κατὰ κόσμον, ἐπωλένιον κιθαρίζων. <lb/>τὸν δʼ ἔρος ἐν
        στήθεσσιν ἀμήχανος αἴνυτο θυμόν, <lb n="435" rend="displayNum"/>καὶ μιν φωνήσας ἔπεα
        πτερόεντα προσηύδα· </p>
      <sp>
        <p>
          <lb/><milestone unit="Para" ed="P"/>βουφόνε, μηχανιῶτα, πονεύμενε, δαιτὸς ἑταῖρε,
          <lb/>πεντήκοντα βοῶν ἀντάξια ταῦτα μέμηλας. <lb/>ἡσυχίως καὶ ἔπειτα διακρινέεσθαι ὀίω·
          <lb/>νῦν δʼ ἄγε μοι τόδε εἰπέ, πολύτροπε Μαιάδος υἱέ, <lb n="440" rend="displayNum"/>ἦ σοί
          γʼ ἐκ γενετῆς τάδʼ ἅμʼ ἕσπετο θαυματὰ ἔργα <lb/>ἠέ τις ἀθανάτων ἠὲ θνητῶν ἀνθρώπων
          <lb/>δῶρον ἀγαυὸν ἔδωκε καὶ ἔφρασε θέσπιν ἀοιδήν; <lb/>θαυμασίην γὰρ τήνδε νεήφατον ὄσσαν
          ἀκούω, <lb/>ἣν οὐ πώ ποτέ φημι δαήμεναι οὔτε τινʼ ἀνδρῶν <lb n="445" rend="displayNum"
          />οὔτε τινʼ ἀθανάτων, οἳ Ὀλύμπια δώματʼ ἔχουσι, <lb/>νόσφι σέθεν, φηλῆτα, Διὸς καὶ Μαιάδος
          υἱέ. <milestone unit="card" n="446" ed="P"/>
          <lb/>τίς τέχνη, τίς μοῦσα ἀμηχανέων μελεδώνων, <lb/>τίς τρίβος; ἀτρεκέως γὰρ ἅμα τρία
          πάντα πάρεστιν, <lb/>εὐφροσύνην καὶ ἔρωτα καὶ ἥδυμον ὕπνον ἑλέσθαι. <lb n="450"
            rend="displayNum"/>καὶ γὰρ ἐγὼ Μούσῃσιν Ὀλυμπιάδεσσιν ὀπηδός, <lb/>τῇσι χοροί τε μέλουσι
          καὶ ἀγλαὸς οἶμος ἀοιδῆς <lb/>καὶ μολπὴ τεθαλυῖα καὶ ἱμερόεις βρόμος αὐλῶν· <lb/>ἀλλʼ οὔ πω
          τί μοι ὧδε μετὰ φρεσὶν ἄλλο μέλησεν, <lb/>οἷα νέων θαλίῃς ἐνδέξια ἔργα πέλονται. <lb
            n="455" rend="displayNum"/>θαυμάζω, Διὸς υἱέ, τάδʼ, ὡς ἐρατὸν κιθαρίζεις. <lb/>νῦν δʼ
          ἐπεὶ οὖν ὀλίγος περ ἐὼν κλυτὰ μήδεα οἶδας, <lb/>ἷζε, πέπον, καὶ μῦθον ἐπαίνει
          πρεσβυτέροισι· <lb/>νῦν γάρ τοι κλέος ἔσται ἐν ἀθανάτοισι θεοῖσι <lb/>σοί τʼ αὐτῷ καὶ
          μητρί· τὸ δʼ ἀτρεκέως ἀγορεύσω· <lb n="460" rend="displayNum"/>ναὶ μὰ τόδε κρανέινον
          ἀκόντιον, ἦ μὲν ἐγώ σε <lb/>κυδρὸν ἐν ἀθανάτοισι καὶ ὄλβιον ἡγεμόνʼ εἵσω <lb/>δώσω τʼ
          ἀγλαὰ δῶρα καὶ ἐς τέλος οὐκ ἀπατήσω. <lb/><milestone unit="Para" ed="P"/>τὸν δʼ Ἑρμῆς
          μύθοισιν ἀμείβετο κερδαλέοισιν· <lb/>εἰρωτᾷς μʼ, Ἐκάεργε, περιφραδές· αὐτὰρ ἐγώ σοι <lb
            n="465" rend="displayNum"/>τέχνης ἡμετέρης ἐπιβήμεναι οὔ τι μεγαίρω. <lb/>σήμερον
          εἰδήσεις· ἐθέλω δέ τοι ἤπιος εἶναι <lb/>βουλῇ καὶ μύθοισι. σὺ δὲ φρεσὶ πάντʼ εὖ οἶδας·
          <lb/>πρῶτος γάρ, Διὸς υἱέ, μετʼ ἀθανάτοισι θαάσσεις, <lb/>ἠύς τε κρατερός τε· φιλεῖ δέ σε
          μητίετα Ζεὺς <lb n="470" rend="displayNum"/>ἐκ πάσης ὁσίης, ἔπορεν δέ τοι ἀγλαὰ δῶρα.
          <lb/>καὶ τιμάς σέ γέ φασι δαήμεναι ἐκ Διὸς ὀμφῆς <lb/>μαντείας θʼ Ἐκάεργε, Διὸς παρά,
          θέσφατα πάντα <lb/>τῶν νῦν αὐτὸς ἐγώ σε μαλʼ ἀφνειὸν δεδάηκα· <lb/>σοὶ δʼ αὐτάγρετόν ἐστι
          δαήμεναι, ὅττι μενοινᾷς. <lb n="475" rend="displayNum"/>ἀλλʼ ἐπεὶ οὖν τοι θυμὸς ἐπιθύει
          κιθαρίζειν, <lb/>μέλπεο καὶ κιθάριζε καὶ ἀγλαίας ἀλέγυνε <lb/>δέγμενος ἐξ ἐμέθεν· σὺ δέ
          μοι, φίλε, κῦδος ὄπαζε. <lb/>εὐμόλπει μετὰ χερσὶν ἔχων λιγύφωνον ἑταίρην, <lb/>καλὰ καὶ εὖ
          κατὰ κόσμον ἐπιστάμενος ἀγορεύειν. <lb n="480" rend="displayNum"/>εὔκηλος μὲν ἔπειτα
          φέρειν ἐς δαῖτα θάλειαν <lb/>καὶ χορὸν ἱμερόεντα καὶ ἐς φιλοκυδέα κῶμον <lb/>εὐφροσύνην
          νυκτός τε καὶ ἤματος. ὅς τις ἂν αὐτὴν <lb/>τέχνῃ καὶ σοφίῃ δεδαημένος ἐξερεείνῃ,
          <lb/>φθεγγομένη παντοῖα νόῳ χαρίεντα διδάσκει <lb n="485" rend="displayNum"/>ῥεῖα
          συνηθείῃσιν ἀθυρομένη μαλακῇσιν, <lb/>ἐργασίην φεύγουσα δυήπαθον· ὃς δέ κεν αὐτὴν
          <lb/>νῆις ἐὼν τὸ πρῶτον ἐπιζαφελῶς ἐρεείνῃ, <lb/>μὰψ αὔτως κεν ἔπειτα μετήορά τε
          θρυλλίζοι. <milestone unit="card" n="488" ed="P"/>
          <lb/>σοὶ δʼ αὐτάγρετόν ἐστι δαήμεναι, ὅττι μενοινᾷς. <lb n="490" rend="displayNum"/>καὶ
          τοι ἐγὼ δώσω ταύτην, Διὸς ἀγλαὲ κοῦρε· <lb/>ἡμεῖς δʼ αὖτʼ ὄρεός τε καὶ ἱπποβότου πεδίοιο
          <lb/>βουσὶ νομούς, Ἐκάεργε, νομεύσομεν ἀγραύλοισιν. <lb/>ἔνθεν ἅλις τέξουσι βόες ταύροις·,
          μιγεῖσαι <lb/>μίγδην θηλείας τε καὶ ἄρσενας· οὐδέ τί σε χρὴ <lb n="495" rend="displayNum"
          />κερδαλέον περ ἐόντα περιζαμενῶς κεχολῶσθαι.</p>
      </sp>
      <p>
        <lb/><milestone unit="Para" ed="P"/>ὣς εἰπὼν ὤρεξʼ· ὃ δʼ ἐδέξατο Φοῖβος Ἀπόλλων, <lb/>Ἐρμῇ
        δʼ ἐγγυάλιξεν ἑκὼν μάστιγα φαεινήν, <lb/>βουκολίας τʼ ἐπέτελλεν· ἔδεκτο δὲ Μαιάδος υἱὸς
        <lb/>γηθήσας· κίθαριν δὲ λαβὼν ἐπʼ ἀριστερὰ χειρὸς <lb n="500" rend="displayNum"/>Λητοῦς
        ἀγλαὸς υἱός, ἄναξ ἑκάεργος Ἀπόλλων, <lb/>πλήκτρῳ ἐπειρήτιζε κατὰ μένος· ἣ δʼ ὑπένερθε
        <lb/>σμερδαλέον κονάβησε· θεὸς δʼ ὑπὸ καλὸν ἄεισεν. <lb/><milestone unit="Para" ed="P"/>ἔνθα
        βόας μὲν ἔπειτα ποτὶ ζάθεον λειμῶνα <lb/>ἐτραπέτην· αὐτοὶ δέ, Διὸς περικαλλέα τέκνα, <lb
          n="505" rend="displayNum"/>ἄψορροι πρὸς Ὄλυμπον ἀγάννιφον ἐρρώσαντο <lb/>τερπόμενοι
        φόρμιγγι· χάρη δʼ ἄρα μητιέτα Ζεύς, <lb/>ἄμφω δʼ ἐς φιλότητα συνήγαγε· καὶ τὰ μὲν Ἑρμῆς
        <lb/>Λητοΐδην ἐφίλησε διαμπερὲς ὡς ἔτι καὶ νῦν, <lb/>σήματʼ ἐπεὶ κίθαριν μὲν Ἑκηβόλῳ
        ἐγγυάλιξεν <lb n="510" rend="displayNum"/>ἱμερτήν, δεδαώς, ὃ δʼ ἐπωλένιον κιθάριζεν·
        <lb/>αὐτὸς δʼ αὖθʼ ἑτέρης σοφίης ἐκμάσσατο τέχνην· <lb/>συρίγγων ἐνοπὴν ποιήσατο τηλόθʼ
        ἀκουστήν. <milestone unit="card" n="513" ed="P"/>
        <lb/><milestone unit="Para" ed="P"/>καὶ τότε Λητοΐδης Ἑρμῆν πρὸς μῦθον ἔειπε·</p>
      <sp>
        <p>
          <lb/>δείδια, Μαιάδος υἱέ, διάκτορε, ποικιλομῆτα, <lb n="515" rend="displayNum"/>μή μοι ἅμα
          κλέψῃς κίθαριν καὶ καμπύλα τόξα· <lb/>τιμὴν γὰρ πὰρ Ζηνὸς ἔχεις ἐπαμοίβια ἔργα <lb/>θήσειν
          ἀνθρώποισι κατὰ χθόνα πουλυβότειραν. <lb/>ἀλλʼ εἴ μοι τλαίης γε θεῶν μέγαν ὅρκον ὀμόσσαι,
          <lb/>ἢ κεφαλῇ νεύσας ἢ ἐπὶ Στυγὸς ὄβριμον ὕδωρ, <lb n="520" rend="displayNum"/>πάντʼ ἂν
          ἐμῷ θυμῷ κεχαρισμένα καὶ φίλα ἔρδοις. </p>
      </sp>
      <p>
        <lb/><milestone unit="Para" ed="P"/>καὶ τότε Μαιάδος υἱὸς ὑποσχόμενος κατένευσε, <lb/>μή
        ποτʼ ἀποκλέψειν, ὅσʼ Ἑκηβόλος ἐκτεάτισται, <lb/>μηδέ ποτʼ ἐμπελάσειν πυκινῷ δόμῳ· αὐτὰρ
        Ἀπόλλων <lb/>Λητοΐδης κατένευσεν ἐπʼ ἀρθμῷ καὶ φιλότητι, <lb n="525" rend="displayNum"/>μή
        τινα φίλτερον ἄλλον ἐν ἀθανάτοισιν ἔσεσθαι, <lb/>μήτε θεὸν μήτʼ ἄνδρα Διὸς γόνον· ἐκ δὲ
        τέλειον <lb n="526a" rend="displayNum"/> [αἰετὸν ἧκε πατήρ· ὁ δʼ ἐπώμοσεν· ἦ σε μάλʼ οἶον] </p>
      <sp>
        <p>
          <lb/>σύμβολον ἀθανάτων ποιήσομαι ἠδʼ ἅμα πάντων, <lb/>πιστὸν ἐμῷ θυμῷ καὶ τίμιον· αὐτὰρ
          ἔπειτα <lb/>ὄλβου καὶ πλούτου δώσω περικαλλέα ῥάβδον, <lb n="530" rend="displayNum"
          />χρυσείην, τριπέτηλον, ἀκήριον ἥ σε φυλάξει <lb/>πάντας ἐπικραίνουσʼ ἄθλους ἐπέων τε καὶ
          ἔργων <lb/>τῶν ἀγαθῶν, ὅσα φημὶ δαήμεναι ἐκ Διὸς ὀμφῆς. <lb/>μαντείην δέ, φέριστε,
          διοτρεφές, ἣν ἐρεείνεις, <lb/>οὔτε σὲ θέσφατόν ἐστι δαήμεναι οὔτε τινʼ ἄλλον <lb n="535"
            rend="displayNum"/>ἀθανάτων· τὸ γὰρ οἶδε Διὸς νόος· αὐτὰρ ἐγώ γε <lb/>πιστωθεὶς
          κατένευσα καὶ ὤμοσα καρτερὸν ὅρκον, <lb/>μή τινα νόσφιν ἐμεῖο θεῶν αἰειγενετάων <lb/>ἄλλον
          γʼ εἴσεσθαι Ζηνὸς πυκινόφρονα βουλήν. <lb/>καὶ σύ, κασίγνητε χρυσόρραπι, μή με κέλευε <lb
            n="540" rend="displayNum"/>θέσφατα πιφαύσκειν, ὅσα μήδεται εὐρύοπα Ζεύς. <lb/>ἀνθρώπων
          δʼ ἄλλον δηλήσομαι, ἄλλον ὀνήσω, <lb/>πολλὰ περιτροπέων ἀμεγάρτων φῦλʼ ἀνθρώπων. <lb/>καὶ
          μὲν ἐμῆς ὀμφῆς ἀπονήσεται, ὅς τις ἂν ἔλθῃ <lb/>φωνῇ καὶ πτερύγεσσι τεληέντων οἰωνῶν· <lb
            n="545" rend="displayNum"/>οὗτος ἐμῆς ὀμφῆς ἀπονήσεται, οὐδʼ ἀπατήσω. <lb/>ὃς δέ κε
          μαψιλόγοισι πιθήσας οἰωνοῖσι <lb/>μαντείην ἐθέλῃσι παρὲκ νόον ἐξερεείνειν <lb/>ἡμετέρην,
          νοέειν δὲ θεῶν πλέον αἰὲν ἐόντων, <lb/>φήμʼ, ἁλίην ὁδὸν εἶσιν. ἐγὼ δέ κε δῶρα δεχοίμην.
            <milestone unit="card" n="550" ed="P"/>
          <lb n="550" rend="displayNum"/><milestone unit="Para" ed="P"/>ἄλλο δέ τοι ἐρέω, Μαίης
          ἐρικυδέος υἱὲ <lb/>καὶ Διὸς αἰγιόχοιο, θεῶν ἐριούνιε δαῖμον· <lb/>σεμναὶ γὰρ τινες εἰσί,
          κασίγνηται γεγαυῖαι, <lb/>παρθένοι, ὠκείῃσιν ἀγαλλόμεναι πτερύγεσσι, <lb/>τρεῖς· κατὰ δὲ
          κρατὸς πεπαλαγμέναι ἄλφιτα λευκά, <lb n="555" rend="displayNum"/>οἰκία ναιετάουσιν ὑπὸ
          πτυχὶ Παρνησοῖο, <lb/>μαντείης ἀπάνευθε διδάσκαλοι, ἣν ἐπὶ βουσὶ <lb/>παῖς ἔτʼ ἐὼν
          μελέτησα· πατὴρ δʼ ἐμὸς οὐκ ἀλέγιζεν, <lb/>ἐντεῦθεν δὴ ἔπειτα ποτώμεναι ἄλλοτε ἄλλη
          <lb/>κηρία βόσκονται καὶ τε κραίνουσιν ἕκαστα. <lb n="560" rend="displayNum"/>αἳ δʼ ὅτε
          μὲν θυΐωσιν ἐδηδυῖαι μέλι χλωρόν, <lb/>προφρονέως ἐθέλουσιν ἀληθείην ἀγορεύειν· <lb/>ἢν δʼ
          ἀπονοσφισθῶσι θεῶν ἡδεῖαν ἐδωδήν, <lb/>ψεύδονται δὴ ἔπειτα διʼ ἀλλήλων δονέουσαι. <lb/>τάς
          τοι ἔπειτα δίδωμι· σὺ δʼ ἀτρεκέως ἐρεείνων <lb n="565" rend="displayNum"/>σὴν αὐτοῦ φρένα
          τέρπε, καὶ εἰ βροτὸν ἄνδρα δαείῃς, <lb/>πολλάκι σῆς ὀμφῆς ἐπακούσεται, αἴ κε τύχῃσι.
          <lb/>ταῦτʼ ἔχε, Μαιάδος υἱέ, καὶ ἀγραύλους ἕλικας βοῦς <lb/>ἵππους τʼ ἀμφιπόλευε καὶ
          ἡμιόνους ταλαεργούς.</p>
      </sp>
      <p>
        <lb n="568a" rend="displayNum"/> [ὡς ἔφατʼ· οὐρανόθεν δὲ πατὴρ Ζεὺς αὐτὸς ἔπεσσι <lb
          n="568b" rend="displayNum"/> θῆκε τέλος· πᾶσιν δʼ ἄρʼ ὅ γʼ οἰωνοῖσι κέλευσεν <lb/>καὶ
        χαροποῖσι λέουσι καὶ ἀργιόδουσι σύεσσι <lb n="570" rend="displayNum"/>καὶ κυσὶ καὶ μήλοισιν,
        ὅσα τρέφει εὐρεῖα χθών, <lb/>πᾶσι δʼ ἐπὶ προβάτοισιν ἀνάσσειν κύδιμον Ἑρμῆν, <lb/>οἶον δʼ
        εἰς Ἀΐδην τετελεσμένον ἄγγελον εἶναι, <lb/>ὅς τʼ ἄδοτός περ ἐὼν δώσει γέρας οὐκ ἐλάχιστον.
          <lb/><milestone unit="Para" ed="P"/>οὕτω Μαιάδος υἱὸν ἄναξ ἐφίλησεν Ἀπόλλων <lb n="575"
          rend="displayNum"/>παντοίῃ φιλότητι· χάριν δʼ ἐπέθηκε Κρονίων. <lb/>πᾶσι δʼ ὅ γε θνητοῖσι
        καὶ ἀθανάτοισιν ὁμιλεῖ. <lb/>παῦρα μὲν οὖν ὀνίνησι, τὸ δʼ ἄκριτον ἠπεροπεύει <lb/>νύκτα διʼ
        ὀρφναίην φῦλα θνητῶν ἀνθρώπων.</p>
      <sp>
        <p>
          <lb/><milestone unit="Para" ed="P"/>καὶ σὺ μὲν οὕτω χαῖρε, Διὸς καὶ Μαιάδος, υἱέ· <lb
            n="580" rend="displayNum"/>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </p>
      </sp>
    </body>
  </text>
</TEI>
