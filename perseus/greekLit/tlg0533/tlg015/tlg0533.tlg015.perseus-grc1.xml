<?xml version="1.0" encoding="UTF-8"?><TEI>

<teiHeader status="new" type="text">

<fileDesc>

<titleStmt>
<title>Hymn to Zeus from Hymns</title>
<author>Callimachus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
&fund.Google;
</titleStmt>

<extent></extent>



<notesStmt><note anchored="yes"></note></notesStmt>
<sourceDesc>
<biblStruct>
	<monogr>
		<author>Callimachus</author>
	    <title>Works</title>
	    <editor>A.W. Mair</editor>
		<imprint>
		    <publisher>London: William Heinemann; New York: G.P. Putnam's Sons</publisher>
		    <date>1921</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state delim="." unit="hymn"/>
<state unit="line"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>

<revisionDesc>
        <change>
            <date></date><respStmt><name></name><resp></resp></respStmt><item>
            </item>
        </change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split speeches and converted to unicode</item>
      </change></revisionDesc>

</teiHeader><text><body>
<p><pb id="p.36"></pb>
<lb n="1" rend="displayNum"></lb>Ζηνὸς ἔοι τί κεν ἄλλο παρὰ σπονδῇσιν ἀείδειν
<lb n="2" rend="displayNum"></lb>λώιον ἢ θεὸν αὐτόν, ἀεὶ μέγαν, αἰὲν ἄνακτα,
<lb n="3" rend="displayNum"></lb>Πηλαγόνων <note n="1">phlago/nwn *e.m.; phlogo/nwn. The reading of the Mss. *phlogo/nwn (phlogo/nwn: tw=n giga/ntwn para\ to\ e)k phlou= gene/sqai, toute/sti th=s schol.) sas corrected by Salmasius and others from E.M. s.v. *phlago/nes: oi( gi/gantes, *kalli/maxos <q>Πηλαγόνων ἐλατῆρα.</q> Cf. Hesych. s.v., Strabo vii. 331, fr. 40.</note> ἐλατῆρα, δικασπόλον οὐρανίδῃσι;
<lb n="4" rend="displayNum"></lb>πῶς καί μιν, Δικταῖον ἀείσομεν ἠὲ Λυκαῖον;
<lb n="5" rend="displayNum"></lb>ἐν δοιῇ μάλα θυμός, ἐπεὶ γένος ἀμφήριστον. 
<lb n="6" rend="displayNum"></lb>Ζεῦ, σὲ μὲν Ἰδαίοισιν ἐν οὔρεσί φασι γενέσθαι,
<lb n="7" rend="displayNum"></lb>Ζεῦ, σὲ δʼ ἐν Ἀρκαδίῃ· πότεροι, πάτερ, ἐψεύσαντο;
<lb n="8" rend="displayNum"></lb><q>Κρῆτες ἀεὶ ψεῦσται·</q> καὶ γὰρ τάφον, ὦ ἄνα, σεῖο
<lb n="9" rend="displayNum"></lb>Κρῆτες ἐτεκτήναντο· σὺ δʼ οὐ θάνες, ἐσσὶ γὰρ αἰεί.
<pb id="p.38"></pb>
<lb n="10" rend="displayNum"></lb>ἐν δέ σε Παρρασίῃ <note n="1">*parrasi/h| Lascaris; *parnasi/h|.</note> Ῥείη τέκεν, ἧχι μάλιστα 
<lb n="11" rend="displayNum"></lb>ἔσκεν ὄρος θάμνοισι περισκεπές· ἔνθεν ὁ χῶρος
<lb n="12" rend="displayNum"></lb>ἱερός, οὐδέ τί μιν κεχρημένον Εἰλειθυίης
<lb n="13" rend="displayNum"></lb>ἑρπετὸν οὐδὲ γυνὴ ἐπιμίσγεται, ἀλλά ἑ Ῥείης
<lb n="14" rend="displayNum"></lb>ὠγύγιον καλέουσι λεχώιον Ἀπιδανῆες.
<lb n="15" rend="displayNum"></lb>ἔνθα σʼ ἐπεὶ μήτηρ μεγάλων ἀπεθήκατο κόλπων 
<lb n="16" rend="displayNum"></lb>αὐτίκα δίζητο ῥόον ὕδατος, ᾧ κε τόκοιο
<lb n="17" rend="displayNum"></lb>λύματα χυτλώσαιτο, τεὸν δʼ ἐνὶ χρῶτα λοέσσαι.
</p><p><lb n="18" rend="displayNum"></lb>Λάδων ἀλλʼ οὔπω μέγας ἔρρεεν οὐδʼ Ἐρύμανθος,
<lb n="19" rend="displayNum"></lb>λευκότατος ποταμῶν, ἔτι δʼ ἄβροχος ἦεν ἅπασα
<lb n="20" rend="displayNum"></lb>Ἀρκαδίη· μέλλεν δὲ μάλʼ εὔυδρος καλέεσθαι 
<lb n="21" rend="displayNum"></lb>αὖτις· ἐπεὶ τημόσδε, Ῥέη ὅτʼ ἐλύσατο μίτρην,
<lb n="22" rend="displayNum"></lb>ἦ πολλὰς ἐφύπερθε σαρωνίδας ὑγρὸς Ἰάων
<lb n="23" rend="displayNum"></lb>ἤειρεν, πολλὰς δὲ Μέλας ὤκχησεν ἁμάξας,
<lb n="24" rend="displayNum"></lb>πολλὰ δὲ Καρνίωνος <note n="2">*karni/wnos Arnaldus, cf. Paus. viii. 34, Plin. iv. 6; *kari/wnos MSS.</note> ἄνω διεροῦ περ ἐόντος
<lb n="25" rend="displayNum"></lb>ἰλυοὺς ἐβάλοντο κινώπετα, νίσσετο δʼ ἀνὴρ 
<lb n="26" rend="displayNum"></lb>πεζὸς ὑπὲρ Κρᾶθίν τε πολύστιόν <note n="3">polu/stion schol. Apoll. Rh. ii. 1172; polu/steion MSS. and schol. Pind. O. vi. 146; cf. Nicand. T. 792, 950, A. 466.</note> τε Μετώπην
<lb n="27" rend="displayNum"></lb>διψαλέος· τὸ δὲ πολλὸν ὕδωρ ὑπὸ ποσσὶν ἔκειτο.
<lb n="28" rend="displayNum"></lb>καί ῥʼ ὑπʼ ἀμηχανίης σχομένη φάτο πότνια Ῥείη·
<pb id="p.40"></pb>
<lb n="29" rend="displayNum"></lb><q>Γαῖα φίλη, τέκε καὶ σύ· τεαὶ δʼ ὠδῖνες ἐλαφραί.</q>
<lb n="30" rend="displayNum"></lb>εἶπε καὶ ἀντανύσασα θεὴ μέγαν ὑψόθι πῆχυν 
<lb n="31" rend="displayNum"></lb>πλῆξεν ὄρος σκήπτρῳ· τὸ δέ οἱ δίχα πουλὺ διέστη,
<lb n="32" rend="displayNum"></lb>ἐκ δʼ ἔχεεν μέγα χεῦμα· τόθι χρόα φαιδρύνασα,
<lb n="33" rend="displayNum"></lb>ὦνα, τεὸν σπείρωσε, Νέδῃ δέ σε δῶκε κομίζειν <note n="1">komi/zein *a; komi/ssai other MSS.</note>
<lb n="34" rend="displayNum"></lb>κευθμὸν ἔσω Κρηταῖον, ἵνα κρύφα παιδεύοιο,
<lb n="35" rend="displayNum"></lb>πρεσβυτάτῃ Νυμφέων αἵ μιν τότε μαιώσαντο, 
<lb n="36" rend="displayNum"></lb>πρωτίστῃ γενεῇ <note n="2">prwti/sth geneh\ Schneider.</note> μετά γε Στύγα τε Φιλύρην τε.
<lb n="37" rend="displayNum"></lb>οὐδʼ ἁλίην ἀπέτεισε θεὴ χάριν, ἀλλὰ τὸ χεῦμα
<lb n="38" rend="displayNum"></lb>κεῖνο Νέδην ὀνόμηνε· τὸ μέν ποθι πουλὺ κατʼ αὐτὸ
<lb n="39" rend="displayNum"></lb>Καυκώνων πτολίεθρον, ὃ Λέπρειον <note n="3">*le/prion MSS.; corr. Wass.</note> πεφάτισται,
<lb n="40" rend="displayNum"></lb>συμφέρεται Νηρῆι, παλαιότατον δέ μιν ὕδωρ 
<lb n="41" rend="displayNum"></lb>υἱωνοὶ <note n="4">guiwnoi\ *mSS.</note> πίνουσι Λυκαονίης ἄρκτοιο.
<lb n="42" rend="displayNum"></lb>εὖτε Θενὰς ἀπέλειπεν ἐπὶ Κνωσοῖο φέρουσα,
<lb n="43" rend="displayNum"></lb>Ζεῦ πάτερ, ἡ Νύμφη σε Θ̔εναὶ δʼ ἔσαν ἐγγύθι Κνωσοὖ,
<lb n="44" rend="displayNum"></lb>τουτάκι τοι πέσε, δαῖμον, ἄπʼ ὀμφαλός· ἔνθεν ἐκεῖνο
<lb n="45" rend="displayNum"></lb>ὀμφάλιον μετέπειτα πέδον καλέουσι Κύδωνες. 
<lb n="46" rend="displayNum"></lb>Ζεῦ, σὲ δὲ Κυρβάντων ἑτάραι προσεπηχύναντο
<pb id="p.42"></pb>
<lb n="47" rend="displayNum"></lb>Δικταῖαι Μελίαι, σὲ δʼ ἐκοίμισεν Ἀδρήστεια
<lb n="48" rend="displayNum"></lb>λίκνῳ <note n="1">lei/knw| MSS.</note> ἐνὶ χρυσέῳ, δὺ δʼ ἐθήσαο πίονα μαζὸν
<lb n="49" rend="displayNum"></lb>αἰγὸς Ἀμαλθείης, ἐπὶ σὲ γλυκὺ κηρίον ἔβρως.
<lb n="50" rend="displayNum"></lb>γέντο γὰρ ἐξαπιναῖα Πανακρίδος ἔργα μελίσσης 
<lb n="51" rend="displayNum"></lb>Ἰδαίοις ἐν ὄρεσσι, τά τε κλείουσι Πάνακρα.
<lb n="52" rend="displayNum"></lb>οὖλα δὲ Κούρητές σε περὶ πρύλιν ὠρχήσαντο
<lb n="53" rend="displayNum"></lb>τεύχεα πεπηήγοντες, <note n="2">v.l. peplhgo/tes.</note> ἵνα Κρόνος οὔασιν ἠχὴν
<lb n="54" rend="displayNum"></lb>ἀσπίδος εἰσαΐοι καὶ μή σεο κουρίζοντος.
<lb n="55" rend="displayNum"></lb>καλὰ μὲν ἠέξευ, καλὰ δʼ ἔτραφες, οὐράνιε Ζεῦ, 
<lb n="56" rend="displayNum"></lb>ὀξὺ δʼ ἀνήβησας, ταχινοὶ δέ τοι ἦλθον ἴουλοι.
<lb n="57" rend="displayNum"></lb>ἀλλʼ ἔτι παιδνὸς ἐὼν ἐφράσσαο πάντα τέλεια·
<lb n="58" rend="displayNum"></lb>τῶ τοι καὶ γνωτοὶ προτερηγενέες περ ἐόντες
<lb n="59" rend="displayNum"></lb>οὐρανὸν οὐκ ἐμέγηραν ἔχειν ἐπιδαίσιον οἶκον.
<lb n="60" rend="displayNum"></lb>δηναιοὶ δʼ οὐ πάμπαν ἀληθέες ἦσαν ἀοιδοί. 
<lb n="61" rend="displayNum"></lb>φάντο πάλον Κρονίδῃσι διάτριχα δώματα νεῖμαι·
<lb n="62" rend="displayNum"></lb>τίς δέ κʼ ἐπʼ Οὐλύμπῳ τε καὶ Ἄιδι κλῆρον ἐρύσσαι,
<lb n="63" rend="displayNum"></lb>ὃς μάλα μὴ νενίηλος; ἐπʼ ἰσαίῃ γὰρ ἔοικε
<lb n="64" rend="displayNum"></lb>πήλασθαι· τὰ δὲ τόσσον ὅσον διὰ πλεῖστον ἔχουσι.
<lb n="65" rend="displayNum"></lb>ψευδοίμην ἀίοντος ἅ κεν πεπίθοιεν ἀκουήν. 
<lb n="66" rend="displayNum"></lb>οὔ σε θεῶν ἐσσῆνα πάλοι θέσαν, ἔργα δὲ χειρῶν,
<pb id="p.44"></pb>
<lb n="67" rend="displayNum"></lb>σή τε βίη τό τε κάρτος, ὃ καὶ πέλας εἵσαο δίφρου.
<lb n="68" rend="displayNum"></lb>θήκαο δʼ οἰωνῶν μέγʼ ὑπείροχον ἀγγελιώτην
<lb n="69" rend="displayNum"></lb>σῶν τεράων· ἅ τʼ ἐμοῖσι φίλοις ἐνδέξια φαίνοις.
<lb n="70" rend="displayNum"></lb>εἵλεο δʼ αἰζηῶν ὅ τι φέρτατον· οὐ σύ γε νηῶν 
<lb n="71" rend="displayNum"></lb>ἐμπεράμους, οὐκ ἄνδρα σακέσπαλον, οὐ μὲν ἀοιδόν·
<lb n="72" rend="displayNum"></lb>ἀλλὰ τὰ μὲν μακάρεσσιν ὀλίζοσιν αὖθι παρῆκας
<lb n="73" rend="displayNum"></lb>ἄλλα μέλειν ἑτέροισι, σὺ δʼ ἐξέλεο πτολιάρχους
<lb n="74" rend="displayNum"></lb>αὐτούς, ὧν ὑπὸ χεῖρα γεωμόρος, ὧν ἴδρις αἰχμῆς,
<lb n="75" rend="displayNum"></lb>ὧν ἐρέτης, ὧν πάντα· τί δʼ οὐ κρατέοντος ὑπʼ ἰοχύν; 
<lb n="76" rend="displayNum"></lb>αὐτίκα χαλκῆας μὲν ὑδείομεν Ἡφαίστοιο,
<lb n="77" rend="displayNum"></lb>τευχηστὰς δʼ Ἄρηος, ἐπακτῆρας δὲ Χιτώνης
<lb n="78" rend="displayNum"></lb>Ἀρτέμιδος, Φοίβου δὲ λύρης εὖ εἰδότας οἴμους·
<lb n="79" rend="displayNum"></lb>ἐκ δὲ Διὸς βασιλῆες, ἐπεὶ Διὸς οὐδὲν ἀνάκτων
<lb n="80" rend="displayNum"></lb>θειότερον· τῶ καί σφε <note n="1">sfe Bentley; sfi.</note> τεὴν ἐκρίναο λάξιν. 
<lb n="81" rend="displayNum"></lb>δῶκας δὲ πτολίεθρα φυλασσέμεν, ἵζεο δʼ αὐτὸς
<lb n="82" rend="displayNum"></lb>ἄκρῃσʼ ἐν πολίεσσιν, ἐπόψιος οἵ τε δίκῃσι
<lb n="83" rend="displayNum"></lb>λαὸν ὑπὸ σκολιῇσʼ οἵ τʼ ἔμπαλιν ἰθύνουσιν·
<lb n="84" rend="displayNum"></lb>ἐν δὲ ῥυηφενίην ἔβαλές σφισιν, ἐν δʼ ἅλις ὄλβον·
<lb n="85" rend="displayNum"></lb>πᾶσι μέν, οὐ μάλα δʼ ἶσον. ἔοικε δὲ τεκμήρασθαι 
<lb n="86" rend="displayNum"></lb>ἡμετέρῳ μεδέοντι· περιπρὸ γὰρ εὐρὺ βέβηκεν.
<lb n="87" rend="displayNum"></lb>ἑσπέριος κεῖνός γε τελεῖ τά κεν ἦρι νοήσῃ·
<lb n="88" rend="displayNum"></lb>ἑσπέριος τὰ μέγιστα, τὰ μείονα δʼ, εὖτε νοήσῃ.
<lb n="89" rend="displayNum"></lb>οἱ δὲ τὰ μὲν πλειῶνι, τὰ δʼ οὐχ ἑνί, τῶν δʼ ἀπὸ πάμπαν
<lb n="90" rend="displayNum"></lb>αὐτὸς ἄνην ἐκόλουσας, ἐνέκλασσας δὲ μενοινήν. 
<lb n="91" rend="displayNum"></lb>χαῖρε μέγα, Κρονίδη πανυπέρτατε, δῶτορ ἐάων,
<pb id="p.46"></pb>
<lb n="92" rend="displayNum"></lb>δῶτορ ἀπημονίης. τεὰ δʼ ἔργματα τίς κεν ἀείδοι;
<lb n="93" rend="displayNum"></lb>οὐ γένετʼ, οὐκ ἔσται, τίς <note n="1">e)/stai: ti/s vulg.</note> κεν <note n="2">ken MSS.; kai\ Wilamos.</note> Διὸς ἔργματʼ ἀείσαι. <note n="3">a)ei/sai Blomf.; a)ei/soi or a)ei/sei MSS.</note>
<lb n="94" rend="displayNum"></lb>χαῖρε πάτερ, χαῖρʼ αὖθι· δίδου δʼ ἀρετήν τʼ ἄφενός τε.
<lb n="95" rend="displayNum"></lb>οὔτʼ ἀρετῆς ἄτερ ὄλβος ἐπίσταται ἄνδρας ἀέξειν 
<lb n="96" rend="displayNum"></lb>οὔτʼ ἀρετὴ ἀφένοιο· δίδου δʼ ἀρετήν τε καὶ ὄλβον.
</p>
<pb id="p.48"></pb>
</body></text></TEI>