<?xml version="1.0" encoding="UTF-8"?><TEI xmlns="http://www.tei-c.org/ns/1.0">
<teiHeader type="text">
    <fileDesc>
        <titleStmt>
            <title>Hymn to Artemis</title>
            <author>Callimachus</author>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
                <resp>Prepared under the supervision of</resp>
                <name>Lisa Cerrato</name>
                <name>William Merrill</name>
                <name>Elli Mylonas</name>
                <name>David Smith</name>
            </respStmt>
            <funder n="org:AnnCPB">The Annenberg CPB/Project</funder>
        </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
       
        
        <sourceDesc>
            <biblStruct>
                <monogr>
                    <title>Hymns and Epigrams</title>
                    <author>Callimachus</author>
                    <editor role="editor">Ulrich von Wilamowitz-Moellendorff</editor>
                    <imprint>
                        <pubPlace>Berlin</pubPlace>
                        <publisher>Weidmann</publisher>
                        <date>1897</date>
                    </imprint>
                </monogr>
            </biblStruct>
        </sourceDesc>
    </fileDesc>
    
    <encodingDesc>
        <editorialDecl>
            <correction status="medium" method="silent">&Perseus.DE;</correction>
        </editorialDecl>
        <refsDecl> doctype="TEI.2" n="text=intro">
            <refState unit="text"/>
            <refState unit="section" n="chunk"/>
        </refsDecl>
        <refsDecl> doctype="TEI.2" n="text=hymns">
            <refState unit="text"/>
            <refState unit="poem" n="chunk"/>
            <refState unit="line"/>
        </refsDecl>
        <refsDecl> doctype="TEI.2" n="text=epigrams">
            <refState unit="text"/>
            <refState unit="poem" n="chunk"/>
            <refState unit="line"/>
        </refsDecl>
    </encodingDesc>
    
    <profileDesc>
        <langUsage>
            <language ident="greek">Greek</language>
            <language ident="en">English</language>
            <language ident="la">Latin</language>
            <language ident="de">German</language>
            <language ident="fr">French</language>
            <language ident="it">Italian</language>
        </langUsage>
    </profileDesc>
    
    <revisionDesc><!--
        <change><date>23-Jul-02</date>
            <respStmt><name>AEM</name><resp>markup</resp></respStmt>
            <item>Initial markup
            </item>
        </change>
        <change><date>5/27/09</date><respStmt><name>RS</name><resp>(n/a)</resp></respStmt>
            <item>  
                $Log: call_gk.xml,v $
                Revision 1.4  2013-09-13 11:21:30  balmas01
                reverting texts back to pre_cts_reorg tagged version
                
                Revision 1.2  2011-09-07 13:40:45  rsingh04
                adding rend=displayNum or displayNumAndIdent to lb tags
                
                Revision 1.1  2011-09-07 13:33:17  rsingh04
                moved from Aristotle directory
                
                Revision 1.2  2011-01-15 16:10:31  gcrane
                alternate editions
                
                Revision 1.1  2011-01-01 22:28:59  gcrane
                LB milestones instead of L containers
                Q tags added
                
                Revision 1.1  2009/10/09 19:49:34  rsingh04
                more reorganizing of texts module by collection
                
                Revision 1.3  2009/05/27 16:39:10  rsingh04
                added/fixed cvs log keyword
                
            </item>
        </change>
        <change><date>July 2014</date>
            <respStmt><name>Stella Dee</name><resp>ed.</resp></respStmt>
            <item>split composite text and converted to unicode</item>
        </change>--><change when="2014-08-01" who="Stella Dee">edited markup</change></revisionDesc>
    --><change when="2014-08-01" who="Stella Dee">edited markup</change></revisionDesc>
    
</teiHeader><text xml:lang="grc"><body>
    <p>						<lb></lb>Ἄρτεμιν (οὐ γὰρ ἐλαφρὸν ἀειδόντεσσι λαθέσθαι)
        <lb></lb>ὑμνέομεν, τῆι τόξα λαγωβολίαι τε μέλονται
        <lb></lb>καὶ χορὸς ἀμφιλαφὴς καὶ ἐν οὔρεσιν ἑψιάασθαι,
        <lb></lb>ἄρχμενοι, ὡς ὅτε πατρὸς ἐφεζομένη γονάτεσσι
        <lb n="5" rend="displayNum"></lb>παῖς ἔτι κουρίζουσα τάδε προσέειπε γονῆα
        <lb></lb>ʼδός μοι παρθενίην αἰώνιον ἄππα φυλάσσειν,
        <lb></lb>καὶ πολυωνυμίην, ἵνα μή μοι Φοῖβος ἐρίζηι.
        <lb></lb>δὸς δʼ ἰοὺς καὶ τόξα — ἔα πάτερ, οὔ σε φαρέτρην
        <lb></lb>οὐδʼ αἰτέω μέγα τόξον· ἐμοὶ Κύκλωπες ὀιστοὺς
        <lb n="10" rend="displayNum"></lb>αὐτίκα τεχνήσονται, ἐμοὶ δʼ εὐκαμπὲς ἄεμμα·
        <lb></lb>ἀλλὰ φαεσφορίην τε καὶ ἐς γόνυ μέχρι χιτῶνα
        <lb></lb>ζώννυσθαι λεγνωτόν, ἵνʼ ἄγρια θηρία καίνω.
        <lb></lb>δὸς δέ μοι ἑξήκοντα χορίτιδας Ὠκεανίνας,
        <lb></lb>πάσας εἰνέτεας, πάσας ἔτι παῖδας ἀμίτρους.
        <lb n="15" rend="displayNum"></lb>δὸς δέ μοι ἀμφιπόλους Ἀμνισίδας εἴκοσι νύμφας,
        <lb></lb>αἵ τέ μοι ἐνδρομίδας τε καί, ὁππότε μηκέτι λύγκας
        <lb></lb>μήτʼ ἐλάφους βάλλοιμι, θοοὺς κύνας εὖ κομέοιεν,
        <lb></lb>δὸς δέ μοι οὔρεα πάντα· πόλιν δέ μοι ἥντινα νεῖμον
        <lb></lb>ἥντινα λῆις· σπαρνὸν γὰρ ὅτʼ Ἄρτεμις ἄστυ κάτεισιν·
        <lb n="20" rend="displayNum"></lb>οὔρεσιν οἰκήσω, πόλεσιν δʼ ἐπιμείξομαι ἀνδρῶν
        <lb></lb>μοῦνον ὅτʼ ὀξείηισιν ὑπʼ ὠδίνεσσι γυναῖκες
        <lb></lb>τειρόμεναι καλέουσι βοηθόον, ἧισί με Μοῖραι
        <lb></lb>γεινομένην τὸ πρῶτον ἐπεκλήρωσαν ἀρήγειν,
        <lb></lb>ὅττι με καὶ τίκτουσα καὶ οὐκ ἤλγησε φέρουσα
        <pb n="26"></pb>
        <lb n="25" rend="displayNum"></lb>μήτηρ, ἀλλʼ ἀμογητὶ φίλων ἀπεθήκατο γυίωνʼ.
        <lb></lb>ὣς ἡ παῖς εἰποῦσα γενειάδος ἤθελε πατρὸς
        <lb></lb>ἅψασθαι, πολλὰς δὲ μάτην ἐτανύσσατο χεῖρας,
        <lb></lb>μέχρις ἵνα ψαύσειε. πατὴρ δʼ ἐπένευσε γελάσσας,
        <lb></lb>φῆ δὲ καταρρέζων ʼὅτε μοι τοιαῦτα θέαιναι
        <lb n="30" rend="displayNum"></lb>τίκτοιεν, τυτθόν κεν ἐγὼ ζηλήμονος Ἥρης
        <lb></lb>χωομένης ἀλέγοιμι. φέρευ τέκος ὅσσʼ ἐθελημός
        <lb></lb>αἰτίζεις, καὶ δʼ ἄλλα πατὴρ ἔτι μείζονα δώσει.
        <lb></lb>τρὶς δέκα τοι πτολίεθρα καὶ οὐχ ἕνα πύργον ὀπάσσω,
        <lb></lb>τρὶς δέκα τοι πτολίεθρα, τὰ μὴ θεὸν ἄλλον ἀέξειν
        <lb n="35" rend="displayNum"></lb>εἴσεται ἀλλὰ μόνην σὲ καὶ Ἀρτέμιδος καλέεσθαι·
        <lb></lb>πολλὰς δὲ ξυνῆι πόλιας διαμετρήσασθαι
        <lb></lb>μεσσόγεως νήσους τε· καὶ ἐν πάσηισιν ἔσονται
        <lb></lb>Ἀρτέμιδος βωμοί τε καὶ ἄλσεα. καὶ μὲν ἀγυιαῖς
        <lb></lb>ἔσσηι καὶ λιμένεσσιν ἐπίσκοποσʼ. ὣς ὃ μὲν εἰπὼν
        <lb n="40" rend="displayNum"></lb>μῦθον ἐπεκρήηνε καρήατι. βαῖνε δὲ κούρη
        <lb></lb>λευκὸν ἐπὶ Κρηταῖον ὄρος κεκομημένον ὕληι·
        <lb></lb>ἔνθεν ἐπʼ Ὠκεανόν· πολέας δʼ ἐπελέξατο νύμφας,
        <lb></lb><del>πάσας εἰνέτεας, πάσας ἔτι παῖδας ἀμίτρους.</del>
        <lb></lb>χαῖρε δὲ Καίρατος ποταμὸς μέγα, χαῖρε δὲ Τηθύς,
        <lb n="45" rend="displayNum"></lb>οὕνεκα θυγατέρας Λητωίδι πέμπον ἀμορβούς.
        <milestone unit="card" n="46"/>
        <lb rend="displayNumAndIndent"></lb>αὖθι δὲ Κύκλωπας μετεκίαθε· τοὺς μὲν ἔτετμε
        <lb></lb>νήσωι ἐνὶ Λιπάρηι (Λιπάρη νέον, ἀλλὰ τότʼ ἔσκεν
        <lb></lb>οὔνομά οἱ Μελιγουνίς) ἐπʼ ἄκμοσιν Ἡφαίστοιο
        <lb></lb>ἑσταότας περὶ μύδρον· ἐπείγετο γὰρ μέγα ἔργον·
        <lb n="50" rend="displayNum"></lb>ἱππείην τετύκοντο Ποσειδάωνι ποτίστρην.
        <lb></lb>αἱ νύμφαι δʼ ἔδδεισαν, ὅπως ἴδον αἰνὰ πέλωρα
        <lb></lb>πρηόσιν †ὀσσείοισιν ἐοικότα, πᾶσι δʼ ὑπʼ ὀφρύν
        <lb></lb>φάεα μουνόγληνα σάκει ἴσα τετραβοείωι
        <lb></lb>δεινὸν ὑπογλαύσσοντα, καὶ ὁππότε δοῦπον ἄκουσαν
        <lb n="55" rend="displayNum"></lb>ἄκμονος ἠχήσαντος ἐπὶ μέγα πουλύ τʼ ἄημα
        <lb></lb>φυσάων αὐτῶν τε βαρὺν στόνον· αὖε γὰρ Αἴτνη,
        <pb n="27"></pb>
        <lb></lb>αὖε δὲ Τρινακίη, Σικανῶν ἕδος, αὖε δὲ γείτων
        <lb></lb>Ἰταλίη, μεγάλην δὲ βοὴν ἐπὶ Κύρνος ἀύτει,
        <lb></lb>εὖθʼ οἵ γε ρῥαιστῆρας ἀειράμενοι ὑπὲρ ὤμων
        <lb n="60" rend="displayNum"></lb>ἢ χαλκὸν ζείοντα καμινόθεν ἠὲ σίδηρον
        <lb></lb>ἀμβολαδὶς τετυπόντες ἐπὶ μέγα μοχθήσειαν.
        <lb></lb>τῶι σφέας οὐκ ἐτάλασσαν ἀκηδέες Ὠκεανῖναι
        <lb></lb>οὔτʼ ἄντην ἰδέειν οὔτε κτύπον οὔασι δέχθαι.
        <lb></lb>οὐ νέμεσις· κείνους γε καὶ αἱ μάλα μηκέτι τυτθαί
        <lb n="65" rend="displayNum"></lb>οὐδέποτʼ ἀφρικτὶ μακάρων ὁρόωσι θύγατρες.
        <lb></lb>ἀλλʼ ὅτε κουράων τις ἀπειθέα μητέρι τεύχοι,
        <lb></lb>μήτηρ μὲν Κύκλωπας ἑῆι ἐπὶ παιδὶ καλιστρεῖ,
        <lb></lb>Ἄργην ἢ Στερόπην· ὃ δὲ δώματος ἐκ μυχάτοιο
        <lb></lb>ἔρχεται Ἑρμείης σποδιῆι κεχριμένος αἰθῆι·
        <lb n="70" rend="displayNum"></lb>αὐτίκα τὴν κούρην μορμύσσεται, ἣ δὲ τεκούσης
        <lb></lb>δύνει ἔσω κόλπους θεμένη ἐπὶ φάεσι χεῖρας.
        <lb></lb>κοῦρα σὺ δὲ προτέρω περ, ἔτι τριέτηρος ἐοῦσα,
        <lb></lb>εὖτʼ ἔμολεν Λητώ σε μετʼ ἀγκαλίδεσσι φέρουσα,
        <lb></lb>Ἡφαίστου καλέοντος ὅπως ὀπτήρια δοίη,
        <lb n="75" rend="displayNum"></lb>Βρόντεώ σε στιβαροῖσιν ἐφεσσαμένου γονάτεσσι,
        <lb></lb>στήθεος ἐκ μεγάλου λασίης ἐδράξαο χαίτης,
        <lb></lb>ὤλοψας δὲ βίηιφι· τὸ δʼ ἄτριχον εἰσέτι καὶ νῦν
        <lb></lb>μεσσάτιον στέρνοιο μένει μέρος, ὡς ὅτε κόρσηι
        <lb></lb>φωτὸς ἐνιδρυθεῖσα κόμην ἐπενείματʼ ἀλώπηξ.
        <lb n="80" rend="displayNum"></lb>τῶι μάλα θαρσαλέη σφε τάδε προσελέξαο τῆμος
        <lb></lb>ʼΚύκλωπες κἠμοί τι Κυδώνιον εἰ δʼ ἄγε τόξον
        <lb></lb>ἠδʼ ἰοὺς κοίλην τε κατακληῖδα βελέμνων
        <lb></lb>τεύξατε· καὶ γὰρ ἐγὼ Λητωιὰς ὥσπερ Ἀπόλλων.
        <lb></lb>αἰ δέ κʼ ἐγὼ τόξοις μονιὸν δάκος ἤ τι πέλωρον
        <lb n="85" rend="displayNum"></lb>θηρίον ἀγρεύσω, τὸ δέ κεν Κύκλωπες ἔδοιενʼ.
        <lb></lb>ἔννεπες· οἳ δʼ ἐτέλεσσαν· ἄφαρ δʼ ὡπλίσσαο δαῖμον.
        <milestone unit="card" n="87"/>
        <lb rend="displayNumAndIndent"></lb>αἶψα δʼ ἐπὶ σκύλακας πάλιν ἤιες· ἵκεο δʼ αὖλιν
        <lb></lb>Ἀρκαδικὴν ἔπι Πανός. ὃ δὲ κρέα λυγκὸς ἔταμνε
        <lb></lb>Μαιναλίης, ἵνα οἱ τοκάδες κύνες εἶδαρ ἔδοιεν.
        <pb n="28"></pb>
        <lb n="90" rend="displayNum"></lb>τὶν δʼ ὁ γενειήτης δύο μὲν κύνας ἥμισυ πηγούς
        <lb></lb>τρεῖς δὲ παρουαίους ἕνα δʼ αἰόλον, οἵ ῥα λέοντας
        <lb></lb>αὐτοὺς αὖ ἐρύοντας, ὅτε δράξαιντο δεράων,
        <lb></lb>εἷλκον ἔτι ζώοντας ἐπʼ αὐλίον, ἑπτὰ δʼ ἔδωκε
        <lb></lb>θάσσονας αὐράων Κυνοσουρίδας, αἵ ῥα διῶξαι
        <lb n="95" rend="displayNum"></lb>ὤκισται νεβρούς τε καὶ οὐ μύοντα λαγωόν,
        <lb></lb>καὶ κοίτην ἐλάφοιο καὶ ὕστριχος ἔνθα καλιαί
        <lb></lb>σημῆναι, καὶ ζορκὸς ἐπʼ ἴχνιον ἡγήσασθαι.
        <lb></lb>ἔνθεν ἀπερχομένη (μετὰ καὶ κύνες ἐσσεύοντο)
        <lb></lb>εὗρες ἐπὶ προμολῆισʼ ὄρεος τοῦ Παρρασίοιο
        <lb n="100" rend="displayNum"></lb>σκαιρούσας ἐλάφους, μέγα τι χρέος· αἳ μὲν ἐπʼ ὄχθηις
        <lb></lb>αἰὲν ἐβουκολέοντο μελαμψήφιδος ἀναύρου,
        <lb></lb>μάσσονες ἢ ταῦροι, κεράων δʼ ἀπελάμπετο χρυσός·
        <lb></lb>ἐξαπίνης δʼ ἔταφές τε καὶ ὃν ποτὶ θυμὸν ἔειπες
        <lb></lb>ʼτοῦτό κεν Ἀρτέμιδος πρωτάγριον ἄξιον εἴηʼ.
        <lb n="105" rend="displayNum"></lb>πέντʼ ἔσαν αἱ πᾶσαι· πίσυρας δʼ ἕλες ὦκα θέουσα
        <lb></lb>νόσφι κυνοδρομίης, ἵνα τοι θοὸν ἅρμα φέρωσι.
        <lb></lb>τὴν δὲ μίαν Κελάδοντος ὑπὲρ ποταμοῖο φυγοῦσαν
        <lb></lb>Ἥρης ἐννεσίηισιν, ἀέθλιον Ἡρακλῆι
        <lb></lb>ὕστερον ὅφρα γένοιτο, πάγος Κερύνειος ἔδεκτο.
        <lb rend="displayNumAndIndent" n="110"></lb>Ἄρτεμι Παρθενίη Τιτυοκτόνε, χρύσεα μέν τοι
        <lb></lb>ἔντεα καὶ ζώνη, χρύσεον δʼ ἐζεύξαο δίφρον,
        <lb></lb>ἐν δʼ ἐβάλευ χρύσεια θεὴ κεμάδεσσι χαλινά.
        <lb></lb>ποῦ δέ σε τὸ πρῶτον κερόεις ὄχος ἤρξατʼ ἀείρειν;
        <lb></lb>Αἵμωι ἐπὶ Θρήικι, τόθεν βορέαο κατᾶιξ
        <lb n="115" rend="displayNum"></lb>ἔρχεται ἀχλαίνοισι δυσαέα κρυμὸν ἄγουσα.
        <lb></lb>ποῦ δʼ ἔταμες πεύκην, ἀπὸ δὲ φλογὸς ἥψαο ποίης;
        <lb></lb>Μυσῶι ἐν Οὐλύμπωι, φάεος δʼ ἐνέηκας ἀυτμήν
        <lb></lb>ἀσβέστου, τό ῥα πατρὸς ἀποστάζουσι κεραυνοί.
        <lb></lb>ποσσάκι δʼ ἀργυρέοιο θεὴ πειρήσαο τόξου;
        <lb n="120" rend="displayNum"></lb>πρῶτον ἐπὶ πτελέην, τὸ δὲ δεύτερον ἧκας ἐπὶ δρῦν,
        <lb></lb>τὸ τρίτον αὖτʼ ἐπὶ θῆρα. τὸ τέτρατον οὐκέτʼ ἐπὶ δρῦν,
        <lb></lb><gap></gap>
        <milestone unit="card" n="122"/>
        <pb n="29"></pb>
        <lb></lb>ἀλλά μιν εἰς ἀδίκων ἔβαλες πόλιν, οἵ τε περὶ σφέας
        <lb></lb>οἵ τε περὶ ξείνους ἀλιτήμονα πολλὰ τέλεσκον,
        <lb></lb>σχέτλιοι· οἷς τύνη χαλεπὴν ἐμμάξεαι ὀργήν·
        <lb n="125" rend="displayNum"></lb>κτήνεά φιν λοιμὸς καταβόσκεται, ἔργα δὲ πάχνη,
        <lb></lb>κείρονται δὲ γέροντες ἐφʼ υἱάσιν, αἱ δὲ γυναῖκες
        <lb></lb>ἢ βληταὶ θνήισκουσι λεχωίδες ἠὲ φυγοῦσαι
        <lb></lb>τίκτουσιν τῶν οὐδὲν ἐπὶ σφυρὸν ὀρθὸν ἀνέστη.
        <lb></lb>οἷς δέ κεν εὐμειδής τε καὶ ἵλαος αὐγάσσηαι,
        <lb n="130" rend="displayNum"></lb>κείνοις εὖ μὲν ἄρουρα φέρει στάχυν, εὖ δὲ γενέθλη
        <lb></lb>τετραπόδων, εὖ δʼ ὄλβος ἀέξεται· οὐδʼ ἐπὶ σῆμα
        <lb></lb>ἔρχονται πλὴν εὖτε πολυχρόνιόν τι φέρωσιν·
        <lb></lb>οὐδὲ διχοστασίη τρώει γένος, ἥ τε καὶ εὖ περ
        <lb></lb>οἴκους ἑστηῶτας ἐσίνατο· ταὶ δὲ θυωρόν
        <lb n="135" rend="displayNum"></lb>εἰνάτερες γαλόωι τε μίαν πέρι δίφρα τίθενται.
        <lb></lb>πότνια, τῶν εἴη μὲν ἐμοὶ φίλος ὅστις ἀληθής,
        <lb></lb>εἴην δʼ αὐτός, ἄνασσα, μέλοι δέ μοι αἰὲν ἀοιδή·
        <lb></lb>τῆι ἔνι μὲν Λητοῦς γάμος ἔσσεται, ἐν δὲ σὺ πολλή,
        <lb></lb>ἐν δὲ καὶ Ἀπόλλων, ἐν δʼ οἵ σεο πάντες ἄεθλοι,
        <lb n="140" rend="displayNum"></lb>ἐν δὲ κύνες καὶ τόξα καὶ ἄντυγες, αἵ τέ σε ῥεῖα
        <lb></lb>θηητὴν φορέουσιν, ὅτʼ ἐς Διὸς οἶκον ἐλαύνεις.
        <lb></lb>ἔνθα τοι ἀντιόωντες ἐνὶ προμολῆισι δέχονται
        <lb></lb>ὅπλα μὲν Ἑρμείης Ἀκακήσιος, αὐτὰρ Ἀπόλλων
        <lb></lb>θηρίον ὅττι φέρηισθα· πάροιθέ γέ, πρίν περ ἱκέσθαι
        <lb n="145" rend="displayNum"></lb>καρτερὸν Ἀλκεΐδην· νῦν δʼ οὐκέτι τοῦτον ἄεθλον
        <lb></lb>Φοῖβος ἔχει, τοῖος γὰρ ἀεὶ Τιρύνθιος ἄκμων
        <lb></lb>ἕστηκε πρὸ πυλέων ποτιδέγμενος, εἴ τι φέρουσα
        <lb></lb>νεῖαι πῖον ἔδεσμα· θεοὶ δʼ ἐπὶ πάντες ἐκείνωι
        <lb></lb>ἄλληκτον γελόωσι, μάλιστα δὲ πενθερὴ αὐτή,
        <lb n="150" rend="displayNum"></lb>ταῦρον ὅτʼ ἐκ δίφροιο μάλα μέγαν ἢ ὅ γε χλούνην
        <lb></lb>κάπρον ὀπισθιδίοιο φέροι ποδὸς ἀσπαίροντα·
        <lb></lb>κερδαλέωι μύθωι σε θεὴ μάλα τῶιδε πινύσκει
        <lb></lb><q>βάλλε κακοὺς ἐπὶ θῆρας, ἵνα θνητοί σε βοηθόν
            <lb></lb>ὡς ἐμὲ κικλήσκωσιν. ἔα πρόκας ἠδὲ λαγωούς
            <pb n="30"></pb>
            <lb n="155" rend="displayNum"></lb>οὔρεα βόσκεσθαι· τί κέ μιν πρόκες ἠὲ λαγωοί
            <lb></lb>ῥέξειαν; σύες ἔργα, σύες φυτὰ λυμαίνονται.
            <lb></lb>καὶ βόες ἀνθρώποισι κακὸν μέγα· βάλλʼ ἐπὶ καὶ τούς.</q>
        <lb></lb>ὣς ἔνεπεν, ταχινὸς δὲ μέγαν περὶ θῆρα πονεῖτο.
        <lb></lb>οὐ γὰρ ὅ γε Φρυγίηι περ ὑπὸ δρυὶ γυῖα θεωθείς
        <lb n="160" rend="displayNum"></lb>παύσατʼ ἀδηφαγίης· ἔτι οἱ πάρα νηδὺς ἐκείνη,
        <lb></lb>τῆι ποτʼ ἀροτριόωντι συνήντετο Θειοδάμαντι.
        <lb></lb>σοὶ δʼ Ἀμνισιάδες μὲν ὑπὸ ζεύγληφι λυθείσας
        <lb></lb>ψήχουσιν κεμάδας, παρὰ δέ σφισι πουλὺ νέμεσθαι
        <lb></lb>Ἥρης ἐκ λειμῶνος ἀμησάμεναι φορέουσιν
        <lb n="165" rend="displayNum"></lb>ὠκύθοον τριπέτηλον, ὃ καὶ Διὸς ἵπποι ἔδουσιν·
        <lb></lb>ἐν καὶ χρυσείας ὑποληνίδας ἐπλήσαντο
        <lb></lb>ὕδατος, ὄφρʼ ἐλάφοισι ποτὸν θυμάρμενον εἴη.
        <lb></lb>αὐτὴ δʼ ἐς πατρὸς δόμον ἔρχεαι· οἳ δέ σʼ ἐφʼ ἕδρην
        <lb></lb>πάντες ὁμῶς καλέουσι· σὺ δʼ Ἀπόλλωνι παρίζεις.
        <milestone unit="card" n="170"/>
        <lb rend="displayNumAndIndent" n="170"></lb>ἡνίκα δʼ αἱ νύμφαι σε χορῶι ἔνι κυκλώσονται
        <lb></lb>ἀγχόθι πηγάων Αἰγυπτίου Ἰνωποῖο
        <lb></lb>ἢ Πιτάνης (καὶ γὰρ Πιτάνη σέθεν) ἢ ἐνὶ Λίμναις,
        <lb></lb>ἢ ἵνα δαῖμον Ἀλὰς Ἀραφηνίδας οἰκήσουσα
        <lb></lb>ἦλθες ἀπὸ Σκυθίης, ἀπὸ δʼ εἴπαο τέθμια Ταύρων,
        <lb n="175" rend="displayNum"></lb>μὴ νειὸν τημοῦτος ἐμαὶ βόες εἵνεκα μισθοῦ
        <lb></lb>τετράγυον τέμνοιεν ὑπʼ ἀλλοτρίωι ἀροτῆρι·
        <lb></lb>ἦ γάρ κεν γυιαί τε καὶ αὐχένα κεκμηυῖαι
        <lb></lb>κόπρον ἔπι προγένοιντο, καὶ εἰ Στυμφαιίδες εἶεν
        <lb></lb>εἰναετιζόμεναι κεραελκέες, αἳ μέγʼ ἄρισται
        <lb n="180" rend="displayNum"></lb>τέμνειν ὦλκα βαθεῖαν· ἐπεὶ θεὸς οὔποτʼ ἐκεῖνον
        <lb></lb>ἦλθε παρʼ Ἠέλιος καλὸν χορόν, ἀλλὰ θεῆται
        <lb></lb>δίφρον ἐπιστήσας, τὰ δὲ φάεα μηκύνονται.
        <lb rend="displayNumAndIndent"></lb>τίς δέ νύ τοι νήσων, ποῖον δʼ ὄρος εὔαδε πλεῖστον,
        <lb></lb>τίς δὲ λιμήν, ποίη δὲ πόλις; τίνα δʼ ἔξοχα νυμφέων
        <lb n="185" rend="displayNum"></lb>φίλαο, καὶ ποίας ἡρωίδας ἔσχες ἑταίρας;
        <lb></lb>εἰπὲ θεὴ σὺ μὲν ἄμμιν, ἐγὼ δʼ ἑτέροισιν ἀείσω.
        <lb></lb>νήσων μὲν Δολίχη, πολίων δέ τοι εὔαδε Πέργη,
        <pb n="31"></pb>
        <lb></lb>Τηύγετον δʼ ὀρέων, λιμένες γε μὲν Εὐρίποιο.
        <lb></lb>ἔξοχα δʼ ἀλλάων Γορτυνίδα φίλαο νύμφην,
        <lb n="190" rend="displayNum"></lb>ἐλλοφόνον Βριτόμαρτιν ἐύσκοπον· ἧς ποτε Μίνως
        <lb></lb>πτοιηθεὶς ὑπʼ ἔρωτι κατέδραμεν οὔρεα Κρήτης.
        <lb></lb>ἣ δʼ ὁτὲ μὲν λασίηισιν ὑπὸ δρυσὶ κρύπτετο νύμφη,
        <lb></lb>ἄλλοτε δʼ εἱαμενῆισιν· ὃ δʼ ἐννέα μῆνας ἐφοίτα
        <lb></lb>παίπαλά τε κρημνούς τε καὶ οὐκ ἀνέπαυσε διωκτύν,
        <lb n="195" rend="displayNum"></lb>μέσφʼ ὅτε μαρπτομένη καὶ δὴ σχεδὸν ἥλατο πόντον
        <lb></lb>πρηόνος ἐξ ὑπάτοιο καὶ ἔνθορεν εἰς ἁλιήων
        <lb></lb>δίκτυα, τά σφʼ ἐσάωσαν· ὅθεν μετέπειτα Κύδωνες
        <lb></lb>νύμφην μὲν Δίκτυναν, ὄρος δʼ ὅθεν ἥλατο νύμφη
        <lb></lb>Δικταῖον καλέουσιν, ἀνεστήσαντο δὲ βωμούς
        <lb n="200" rend="displayNum"></lb>ἱερά τε ῥέζουσι· τὸ δὲ στέφος ἤματι κείνωι
        <lb></lb>ἢ πίτυς ἢ σχῖνος, μύρτοιο δὲ χεῖρες ἄθικτοι·
        <lb></lb>δὴ τότε γὰρ πέπλοισιν ἐνέσχετο μύρσινος ὄζος
        <lb></lb>τῆς κούρης, ὅτʼ ἔφευγεν· ὅθεν μέγα χώσατο μύρτωι.
        <lb></lb>Οὖπι ἄνασσʼ εὐῶπι φαεσφόρε, καὶ δὲ σὲ κείνην
        <lb n="205" rend="displayNum"></lb>Κρηταέες καλέουσιν ἐπωνυμίην ἀπὸ νύμφης.
        <lb></lb>καὶ μὴν Κυρήνην ἑταρίσσαο, τῆι ποτʼ ἔδωκας
        <lb></lb>αὐτὴ θηρητῆρε δύω κύνε, τοῖς ἔνι κούρη
        <lb></lb>Ὑψηὶς παρὰ τύμβον Ἰώλκιον ἔμμορʼ ἀέθλου.
        <lb></lb>καὶ Κεφάλου ξανθὴν ἄλοχον Δηιονίδαο
        <lb n="210" rend="displayNum"></lb>πότνια σὴν ὁμόθηρον ἐθήκαο· καὶ δὲ σὲ φασί
        <lb></lb>καλὴν Ἀντίκλειαν ἴσον φαέεσσι φιλῆσαι,
        <lb></lb>αἳ πρῶται θοὰ τόξα καὶ ἀμφʼ ὤμοισι φαρέτρας
        <lb></lb>ἰοδόκους ἐφόρησαν· ἀσύλλωτοι δέ φιν ὦμοι
        <lb></lb>δεξιτεροὶ καὶ γυμνὸς ἀεὶ παρεφαίνετο μαζός.
        <lb n="215" rend="displayNum"></lb>ἤινησας δʼ ἔτι πάγχυ ποδορρώρην Ἀταλάντην,
        <lb></lb>κούρην Ἰασίοιο συοκτόνον Ἀρκασίδαο,
        <lb></lb>καί ἑ κυνηλασίην τε καὶ εὐστοχίην ἐδίδαξας.
        <lb></lb>οὔ μιν ἐπίκλητοι Καλυδωνίου ἀγρευτῆρες
        <lb></lb>μέμφονται κάπροιο· τὰ γὰρ σημήια νίκης
        <lb n="220" rend="displayNum"></lb>Ἀρκαδίην εἰσῆλθεν, ἔχει δʼ ἔτι θηρὸς ὀδόντας·
        <pb n="32"></pb>
        <lb></lb>οὐδὲ μὲν Ὑλαῖόν τε καὶ ἄφρονα Ῥοῖκον ἔολπα
        <lb></lb>οὐδέ περ ἐχθαίροντας ἐν Ἄιδι μωμήσασθαι
        <lb></lb>τοξότιν· οὐ γάρ σφιν λαγόνες συνεπιψεύσονται,
        <lb></lb>τάων Μαιναλίη νᾶεν φόνωι ἀκρώρεια.
        <milestone unit="card" n="225"/>
        <lb rend="displayNumAndIndent" n="225"></lb>πότνια πουλυμέλαθρε πολύπτολι χαῖρε Χιτώνη
        <lb></lb>Μιλήτωι ἐπίδημε· σὲ γὰρ ποιήσατο Νηλεύς
        <lb></lb>ἡγεμόνην, ὅτε νηυσὶν ἀνήγετο Κεκροπίηθεν.
        <lb></lb>Χησιὰς Ἰμβρασίη πρωτόθρονε, σοὶ δʼ Ἀγαμέμνων
        <lb></lb>πηδάλιον νηὸς σφετέρης ἐγκάτθετο νηῶι
        <lb n="230" rend="displayNum"></lb>μείλιον ἀπλοΐης, ὅτε οἱ κατέδησας ἀήτας,
        <lb></lb>Τευκρῶν ἡνίκα νῆες Ἀχαιίδες ἄστεα κήδειν
        <lb></lb>ἔπλεον ἀμφʼ Ἑλένηι Ῥαμνουσίδι θυμωθεῖσαι.
        <lb></lb>ἦ μέν τοι Προῖτός γε δύω ἐκαθίσσατο νηούς,
        <lb></lb>ἄλλον μὲν Κορίης, ὅτι οἱ συνελέξαο κούρας
        <lb n="235" rend="displayNum"></lb>οὔρεα πλαζομένας Ἀζήνια, τὸν δʼ ἐνὶ Λούσοις
        <lb></lb>Ἡμέρηι, οὕνεκα θυμὸν ἀπʼ ἄγριον εἵλεο παίδων.
        <lb></lb>σοὶ καὶ Ἀμαζονίδες πολέμου ἐπιθυμήτειραι
        <lb></lb>ἔν ποτε παρραλίηι Ἐφέσωι βρέτας ἱδρύσαντο
        <lb></lb>φηγῶι ὑπὸ πρέμνωι, τέλεσεν δέ τοι ἱερὸν Ἱππώ·
        <lb n="240" rend="displayNum"></lb>αὐταὶ δʼ, Οὖπι ἄνασσα, περὶ πρύλιν ὠρχήσαντο
        <lb></lb>πρῶτα μὲν ἐν σακέεσσιν ἐνόπλιον, αὖθι δὲ κύκλωι
        <lb></lb>στησάμεναι χορὸν εὐρύν· ὑπήεισαν δὲ λίγειαι
        <lb></lb>λεπταλέον σύριγγες, ἵνα ῥήσσωσιν ὁμαρτῆι
        <lb></lb>(οὐ γάρ πω νέβρεια διʼ ὀστέα τετρήναντο,
        <lb n="245" rend="displayNum"></lb>ἔργον Ἀθηναίης ἐλάφωι κακόν)· ἔδραμε δʼ ἠχώ
        <lb></lb>Σάρδιας ἔς τε νομὸν Βερεκύνθιον. αἳ δὲ πόδεσσιν
        <lb></lb>οὖλα κατεκροτάλιζον, ἐπεψόφεον δὲ φαρέτραι.
        <lb></lb>κεῖνο δέ τοι μετέπειτα περὶ βρέτας εὐρὺ θέμειλον
        <lb></lb>δωμήθη, τοῦ δʼ οὔτι θεώτερον ὄψεται ἠώς
        <lb n="250" rend="displayNum"></lb>οὐδʼ ἀφνειότερον· ῥέα κεν Πυθῶνα παρέλθοι.
        <lb></lb>τῶι ῥα καὶ ἠλαίνων ἀλαπαξέμεν ἠπείλησε
        <lb></lb>Λύγδαμις ὑβριστής· ἐπὶ δὲ στρατὸν ἱππημολγῶν
        <lb></lb>ἤγαγε Κιμμερίων ψαμάθωι ἴσον, οἵ ῥα παρʼ αὐτόν
        <pb n="33"></pb>
        <lb></lb>κεκλιμένοι ναίουσι βοὸς πόρον Ἰναχιώνης.
        <lb n="255" rend="displayNum"></lb>ἆ δειλὸς βασιλέων, ὅσον ἤλιτεν· οὐ γὰρ ἔμελλεν
        <lb></lb>οὔτʼ αὐτὸς Σκυθίηνδε παλιμπετὲς οὔτε τις ἄλλος
        <lb></lb>ὅσσων ἐν λειμῶνι Καϋστρίωι ἔσταν ἅμαζαι
        <lb></lb>νοστήσειν· Ἐφέσου γὰρ ἀεὶ τεὰ τόξα πρόκειται.
        <lb rend="displayNumAndIndent"></lb>πότνια Μουνιχίη λιμενοσκόπε, χαῖρε Φεραίη.
        <lb n="260" rend="displayNum"></lb>μή τις ἀτιμήσηι τὴν Ἄρτεμιν (οὐδὲ γὰρ Οἰνεῖ
        <lb></lb>βωμὸν ἀτιμάσσαντι καλοὶ πόλιν ἦλθον ἀγῶνες),
        <lb></lb>μηδʼ ἐλαφηβολίην μηδʼ εὐστοχίην ἐριδαίνειν
        <lb></lb>(οὐδὲ γὰρ Ἀτρεΐδης ὀλίγωι ἔπι κόμπασε μισθῶι),
        <lb></lb>μηδέ τινα μνᾶσθαι τὴν παρθένον (οὐδὲ γὰρ Ὦτος,
        <lb n="265" rend="displayNum"></lb>οὐδὲ μὲν Ὠαρίων ἀγαθὸν γάμον ἐμνήστευσαν),
        <lb></lb>μηδὲ χορὸν φεύγειν ἐνιαύσιον (οὐδὲ γὰρ Ἱππώ
        <lb></lb>ἀκλαυτεὶ περὶ βωμὸν ἀπείπατο κυκλώσασθαι)·
        <lb></lb>χαῖρε μέγα κρείουσα καὶ εὐάντησον ἀοιδῆι.
        <pb></pb></p></div></body></text>
</TEI>