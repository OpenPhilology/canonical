<?xml version="1.0"?><TEI><teiHeader type="text" status="new">
		<fileDesc>
			<titleStmt>
				<title>Hymn to Delos</title>
				<author>Callimachus</author>
				<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt><funder n="org:Tufts">Tufts</funder>
				
			</titleStmt>
			
			
			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>
		
		<encodingDesc>
			<editorialDecl>
				<correction method="silent" status="medium"/>
			</editorialDecl>
			<refsDecl n="text=intro" doctype="TEI.2">
				<state unit="text"/>
				<state n="chunk" unit="section"/>
			</refsDecl>
			<refsDecl n="text=hymns" doctype="TEI.2">
				<state unit="text"/>
				<state n="chunk" unit="poem"/>
				<state unit="line"/>
			</refsDecl>
			<refsDecl n="text=epigrams" doctype="TEI.2">
				<state unit="text"/>
				<state n="chunk" unit="poem"/>
				<state unit="line"/>
			</refsDecl>
		</encodingDesc>
		
		<profileDesc>
			<langUsage>
				<language id="greek">Greek</language>
				<language id="en">English</language>
				<language id="la">Latin</language>
				<language id="de">German</language>
				<language id="fr">French</language>
				<language id="it">Italian</language>
			</langUsage>
		</profileDesc>
		
		<revisionDesc>
			<change><date>23-Jul-02</date>
				<respStmt><name>AEM</name><resp>markup</resp></respStmt>
				<item>Initial markup
				</item>
			</change>
			<change><date>5/27/09</date><respStmt><name>RS</name><resp>(n/a)</resp></respStmt>
				<item>  
					$Log: call_gk.xml,v $
					Revision 1.4  2013-09-13 11:21:30  balmas01
					reverting texts back to pre_cts_reorg tagged version

					Revision 1.2  2011-09-07 13:40:45  rsingh04
					adding rend=displayNum or displayNumAndIdent to lb tags

					Revision 1.1  2011-09-07 13:33:17  rsingh04
					moved from Aristotle directory

					Revision 1.2  2011-01-15 16:10:31  gcrane
					alternate editions

					Revision 1.1  2011-01-01 22:28:59  gcrane
					LB milestones instead of L containers
					Q tags added

					Revision 1.1  2009/10/09 19:49:34  rsingh04
					more reorganizing of texts module by collection

					Revision 1.3  2009/05/27 16:39:10  rsingh04
					added/fixed cvs log keyword

				</item>
			</change>
		<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite file and converted to unicode</item>
      </change></revisionDesc>
		
	</teiHeader><text><body>
				
					<div1 n="4" type="poem"><head>εἰς Δῆλον.</head>
<p>						<lb></lb>τὴν ἱερήν, ὦ θυμέ, τίνα χρόνον ἢ πότʼ ἀείσεις
						<lb></lb>δῆλον, Ἀπόλλωνος κουροτρόφον; ἦ μὲν ἅπασαι
						<lb></lb>Κυκλάδες, αἳ νήσων ἱερώταται εἰν ἁλὶ κεῖνται,
						<lb></lb>εὔυμνοι· δῆλος δʼ ἐθέλει τὰ πρῶτα φέρεσθαι
						<lb n="5" rend="displayNum"></lb>ἐκ Μουσέων, ὅτι Φοῖβον ἀοιδάων μεδέοντα
						<lb></lb>λοῦσέ τε καὶ σπείρωσε καὶ ὡς θεὸν ἤινεσε πρώτη.
						<lb></lb>ὡς Μοῦσαι τὸν ἀοιδὸν ὃ μὴ Πίμπλειαν ἀείσηι
						<lb></lb>ἔχθουσιν, τὼς Φοῖβος ὅτις Δήλοιο λάθηται.
						<lb></lb>Δήλωι νῦν οἴμης ἀποδάσσομαι, ὡς ἂν Ἀπόλλων
						<lb n="10" rend="displayNum"></lb>Κύνθιος αἰνήσηι με φίλης ἀλέγοντα τιθήνης.
						<lb rend="displayNumAndIndent"></lb>κείνη δʼ ἠνεμόεσσα καὶ ἄτροπος οἷά θʼ ἁλιπλήξ
						<lb></lb>αἰθυίηις καὶ μᾶλλον ἐπίδρομος ἠέπερ ἵπποις
						<lb></lb>πόντωι ἐνεστήρικται· ὃ δʼ ἀμφί ἑ πουλὺς ἑλίσσων
						<lb></lb>Ἰκαρίου πολλὴν ἀπομάσσεται ὕδατος ἄχνην·
						<lb n="15" rend="displayNum"></lb>τῶι σφε καὶ ἰχθυβολῆες ἁλίπλοοι ἐννάσσαντο.
						<lb></lb>ἀλλά οἱ οὐ νεμεσητὸν ἐνὶ πρώτηισι λέγεσθαι,
						<lb></lb>ὁππότʼ ἐς Ὠκεανόν τε καὶ ἐς Τιτηνίδα Τηθύν
						<lb></lb>νῆσοι ἀολλίζονται, ἀεὶ δʼ ἔξαρχος ὁδεύει.
						<lb></lb>ἣ δʼ ὄπιθεν Φοίνισσα μετʼ ἴχνια Κύρνος ὀπηδεῖ
						<lb n="20" rend="displayNum"></lb>οὐκ ὀνοτὴ καὶ Μάκρις Ἀβαντιὰς Ἐλλοπιήων
						<lb></lb>Σαρδώ θʼ ἱμερόεσσα καὶ ἣν ἐπενήξατο Κύπρις
						<lb></lb>ἐξ ὕδατος τὰ πρῶτα, σαοῖ δέ μιν ἀντʼ ἐπιβάθρων.
						<lb></lb>κεῖναι μὲν πύργοισι περισκεπέεσσιν ἐρυμναί,
						<lb></lb>δῆλος δʼ Ἀπόλλωνι· τί δὲ στιβαρώτερον ἕρκος;
							<pb n="35"></pb>
						<lb n="25" rend="displayNum"></lb>τείχεα μὲν καὶ λᾶες ὑπαὶ ῥιπῆς κε πέσοιεν
						<lb></lb>Στρυμονίου βορέαο· θεὸς δʼ ἀεὶ ἀστυφέλικτος·
						<lb></lb>Δῆλε φίλη, τοῖός σε βοηθόος ἀμφιβέβηκεν.
						<lb></lb>εἰ δὲ λίην πολέες σε περιτροχόωσιν ἀοιδαί,
						<lb></lb>ποίηι ἐνιπλέξω σε; τί τοι θυμῆρες ἀκοῦσαι;
						<lb n="30" rend="displayNum"></lb>ἢ ὡς τὰ πρώτιστα μέγας θεὸς οὔρεα θείνων
						<lb></lb>ἄορι τριγλώχινι, τό οἱ Τελχῖνες ἔτευξαν,
						<lb></lb>νήσους εἰναλίας εἰργάζετο, νέρθε δʼ ἐλάσσας
						<lb></lb>ἐκ νεάτων ὤχλισσε καὶ εἰσεκύλισε θαλάσσηι;
						<lb></lb>καὶ τὰς μὲν κατὰ βυσσόν, ἵνʼ ἠπείροιο λάθωνται,
						<lb n="35" rend="displayNum"></lb>πρυμνόθεν ἐρρίζωσε· σὲ δʼ οὐκ ἔθλιψεν ἀνάγκη,
						<lb></lb>ἀλλʼ ἄφετος πελάγεσσιν ἐπέπλεες, οὔνομα δʼ ἦν τοι
						<lb></lb>Ἀστερίη τὸ παλαιόν, ἐπεὶ βαθὺν ἥλαο τάφρον
						<lb></lb>οὐρανόθεν φεύγουσα Διὸς γάμον ἀστέρι ἴση.
						<lb></lb>τόφρα μὲν οὔπω τοι χρυσέη ἐπεμίσγετο Λητώ,
						<lb n="40" rend="displayNum"></lb>τόφρα δʼ ἔτʼ Ἀστερίη σὺ καὶ οὐδέπω ἔκλεο Δῆλος.
						<lb></lb>πολλάκι σε Τροιζῆνος ἀπὸ ξάνθοιο πολίχνης
						<lb></lb>ἐρχόμενοι Ἐφύρηνδε Σαρωνικοῦ ἔνδοθι κόλπου
						<lb></lb>ναῦται ἐπεσκέψαντο, καὶ ἐξ Ἐφύρης ἀνιόντες
						<lb></lb>οἳ μὲν ἔτʼ οὐκ ἴδον αὖθι, σὺ δὲ στεινοῖο παρʼ ὀξύν
						<lb n="45" rend="displayNum"></lb>ἔδραμες Εὐρίποιο πόρον καναχηδὰ ῥέοντος,
						<lb></lb>Χαλκιδικῆς δʼ αὐτῆμαρ ἀνηναμένη ἁλὸς ὕδωρ
						<lb></lb>μέσφʼ ἐς Ἀθηναίων προσενήξαο Σούνιον ἄκρον
						<lb></lb>ἢ Χίον ἢ νήσοιο διάβροχον ὕδατι μαστόν
						<lb></lb>παρθενίης (οὔπω γὰρ ἔην Σάμος), ἧχί σε νύμφαι
						<lb n="50" rend="displayNum"></lb>γείτονες Ἀγκαίου Μυκαλησσίδες ἐξείνισσαν.
						<lb></lb>ἡνίκα δʼ Ἀπόλλωνι γενέθλιον οὖδας ὑπέσχες,
						<lb></lb>τοῦτό τοι ἀντημοιβὸν ἁλίπλοοι οὔνομʼ ἔθεντο,
						<lb></lb>οὕνεκεν οὐκέτʼ ἄδηλος ἐπέπλεες, ἀλλʼ ἐνὶ πόντου
						<lb></lb>κύμασιν Αἰγαίοιο ποδῶν ἐνεθήκαο ῥίζας.
						<lb n="55" rend="displayNum"></lb>οὐδʼ Ἥρην κοτέουσαν ὑπέτρεσας· ἣ μὲν ἁπάσαις
						<lb></lb>δεινὸν ἐπεβρωμᾶτο λεχωίσιν αἳ Διὶ παῖδας
							<pb n="36"></pb>
						<lb></lb>ἐξέφερον, Λητοῖ δὲ διακριδόν, οὕνεκα μούνη
						<lb></lb>Ζηνὶ τεκεῖν ἤμελλε φιλαίτερον Ἄρεος υἷα.
						<lb></lb>τῶι ῥα καὶ αὐτὴ μὲν σκοπιὴν ἔχεν αἰθέρος εἴσω
						<lb n="60" rend="displayNum"></lb>σπερχομένη μέγα δή τι καὶ οὐ φατόν, εἶργε δὲ Λητώ
						<lb></lb>τειρομένην ὠδῖσι· δύω δέ οἱ εἵατο φρουροί
						<lb></lb>γαῖαν ἐποπτεύοντες, ὃ μὲν πέδον ἠπείροιο
						<lb></lb>ἥμενος ὑψηλῆς κορυφῆς ἔπι Θρήικος Αἵμου
						<lb></lb>θοῦρος Ἄρης ἐφύλασσε σὺν ἔντεσι, τὼ δέ οἱ ἵππω
						<lb n="65" rend="displayNum"></lb>ἑπτάμυχον βορέαο παρὰ σπέος ηὐλίζοντο·
						<lb></lb>ἣ δʼ ἐπὶ νησάων ἑτέρη σκοπὸς εὐρειάων
						<lb></lb>ἧστο κόρη Θαύμαντος ἐπαΐξασα Μίμαντι.
						<lb></lb>ἔνθʼ οἳ μὲν πολίεσσιν ὅσαις ἐπεβάλλετο Λητώ
						<lb></lb>μίμνον ἀπειλητῆρες, ἀπετρώπων δὲ δέχεσθαι.
							<milestone unit="card" n="70"/>
						<lb n="70" rend="displayNum"></lb>φεῦγε μὲν Ἀρκαδίη, φεῦγεν δʼ ὄρος ἱερὸν Αὔγης
						<lb></lb>Παρθένιον, φεῦγεν δʼ ὁ γέρων μετόπισθε Φενειός.
						<lb></lb>φεῦγε δʼ ὅλη Πελοπηὶς ὅση παρακέκλιται Ἰσθμῶι,
						<lb></lb>ἔμπλην Αἰγιαλοῦ γε καὶ Ἄργεος· οὐ γὰρ ἐκείνας
						<lb></lb>ἀτραπιτοὺς ἐπάτησεν, ἐπεὶ λάχεν Ἴναχον Ἥρη.
						<lb n="75" rend="displayNum"></lb>φεῦγε καὶ Ἀονίη τὸν ἕνα δρόμον, αἳ δʼ ἐφέποντο
						<lb></lb>Δίρκη τε Στροφίη τε μελαμψήφιδος ἔχουσαι
						<lb></lb>Ἰσμηνοῦ χέρα πατρός, ὃ δʼ εἵπετο πολλὸν ὄπισθεν
						<lb></lb>Ἀσωπὸς βαρύγουνος, ἐπεὶ πεπάλακτο κεραυνῶι.
						<lb></lb>ἣ δʼ ὑποδινηθεῖσα χοροῦ ἀπεπαύσατο νύμφη
						<lb n="80" rend="displayNum"></lb>αὐτόχθων Μελίη καὶ ὑπόχλοον ἔσχε παρειήν
						<lb></lb>ἥλικος ἀσθμαίνουσα περὶ δρυός, ὡς ἴδε χαίτην
						<lb></lb>σειομένην Ἑλικῶνος. ἐμαὶ θεαί, εἴπατε Μοῦσαι,
						<lb></lb>ἦ ῥʼ ἐτεὸν ἐγένοντο τότε δρύες ἡνίκα Νύμφαι;
						<lb></lb><q>νύμφαι μὲν χαίρουσιν, ὅτε δρύας ὄμβρος ἀέξει,
						<lb n="85" rend="displayNum"></lb>νύμφαι δʼ αὖ κλαίουσιν, ὅτε δρυσὶν οὐκέτι φύλλα.</q>
						<lb></lb>ταῖς μὲν ἔτʼ Ἀπόλλων ὑποκόλπιος αἰνὰ χολώθη,
						<lb></lb>φθέγξατο δʼ οὐκ ἀτέλεστον ἀπειλήσας ἐπὶ Θήβηι·
						<lb></lb>Θ̔ήβη τίπτε τάλαινα τὸν αὐτίκα πότμον ἐλέγχεις;
						<lb></lb>μήπω μή μʼ ἀέκοντα βιάζεο μαντεύεσθαι.
							<pb n="37"></pb>
						<lb n="90" rend="displayNum"></lb>οὔπω μοι Πυθῶνι μέλει τριποδήιος ἕδρη,
						<lb></lb>οὐδέ τί πω τέθνηκεν ὄφις μέγας, ἀλλʼ ἔτι κεῖνο
						<lb></lb>θηρίον αἰνογένειον ἀπὸ Πλειστοῖο καθέρπον
						<lb></lb>Παρνησὸν νιφόεντα περιστέφει ἐννέα κύκλοις·
						<lb></lb>ἀλλʼ ἔμπης ἐρέω τι τορώτερον ἢ ἀπὸ δάφνης.
						<lb n="95" rend="displayNum"></lb>φεῦγε πρόσω· ταχινός σε κιχήσομαι αἵματι λούσων
						<lb></lb>τόξον ἐμόν· σὺ δὲ τέκνα κακογλώσσοιο γυναικός
						<lb></lb>ἔλλαχες. οὐ σύ γʼ ἐμεῖο φίλη τροφὸς οὐδὲ Κιθαιρών
						<lb></lb>ἔσσεται· εὐαγέων δὲ καὶ εὐαγέεσσι μελοίμηνʼ.
						<lb></lb>ὣς ἄρʼ ἔφη. Λητὼ δὲ μετάτροπος αὖτις ἐχώρει.
						<lb n="100" rend="displayNum"></lb>ἀλλʼ ὅτʼ Ἀχαιιάδες μιν ἀπηρνήσαντο πόληες
						<lb></lb>ἐρχομένην, Ἑλίκη τε Ποσειδάωνος ἑταίρη
						<lb></lb>Βοῦρά τε Δεξαμενοῖο βοόστασις Οἰκιάδαο,
						<lb></lb>ἄψ δʼ ἐπὶ Θεσσαλίην πόδας ἔτρεπε, φεῦγε δʼ Ἄναυρος
						<lb></lb>καὶ μεγάλη Λάρισα καὶ αἱ Χειρωνίδες ἄκραι,
						<lb n="105" rend="displayNum"></lb>φεῦγε δὲ καὶ Πηνειὸς ἑλισσόμενος διὰ Τεμπέων·
						<lb></lb>Ήρη σοὶ δʼ ἔτι τῆμος ἀνηλεὲς ἦτορ ἔκειτο
						<lb></lb>οὐδὲ κατεκλάσθης τε καὶ ὤικτισας, ἡνίκα πήχεις
						<lb></lb>ἀμφοτέρους ὀρέγουσα μάτην ἐφθέγξατο τοῖα
						<lb></lb>ʼΝύμφαι Θεσσαλίδες, ποταμοῦ γένος, εἴπατε πατρί
						<lb n="110" rend="displayNum"></lb>κοιμῆσαι μέγα χεῦμα· περιπλέξασθε γενείωι
						<lb></lb>λισσόμεναι τὰ Ζηνὸς ἐν ὕδατι τέκνα τεκέσθαι.
						<lb></lb>Πηνειὲ Φθιῶτα, τί νῦν ἀνέμοισιν ἐρίζεις;
						<lb></lb>ὦ πάτερ, οὐ μὴν ἵππον ἀέθλιον ἀμφιβέβηκας.
						<lb></lb>ἦ ῥά τοι ὧδʼ αἰεὶ ταχινοὶ πόδες, ἢ ἐπʼ ἐμεῖο
						<lb n="115" rend="displayNum"></lb>μοῦνοι ἐλαφρίζουσι, πεποίησαι δὲ πέτεσθαι
						<lb></lb>σήμερον ἐξαπίνης;ʼ ὃ δʼ ἀνήκοος. ʼὦ ἐμὸν ἄχθος,
						<lb></lb>ποῖ σε φέρω; μέλεοι γὰρ ἀπειρήκασι τένοντες.
						<lb></lb>Πήλιον ὦ Φιλύρης νυμφήιον, ἀλλὰ σὺ μεῖνον,
						<lb></lb>μεῖνον, ἐπεὶ καὶ θῆρες ἐν οὔρεσι πολλάκι σεῖο
						<lb n="120" rend="displayNum"></lb>ὠμοτόκους ὠδῖνας ἀπηρείσαντο λέαιναι.ʼ
						<lb></lb>τὴν δʼ ἄρα καὶ Πηνειὸς ἀμείβετο δάκρυα λείβων
						<lb></lb>ʼλητοῖ, Ἀναγκαίη μεγάλη θεός. οὐ γὰρ ἔγωγε
							<pb n="38"></pb>
						<lb></lb>πότνια σὰς ὠδῖνας ἀναίνομαι (οἶδα καὶ ἄλλας
						<lb></lb>λουσαμένας ἀπʼ ἐμεῖο λεχωίδας)· ἀλλά μοι Ἥρη
						<lb n="125" rend="displayNum"></lb>δαψιλὲς ἠπείλησεν. ἀπαύγασαι, οἷος ἔφεδρος
						<lb></lb>οὔρεος ἐξ ὑπάτου σκοπιὴν ἔχει, ὅς κέ με ῥεῖα
						<lb></lb>βυσσόθεν ἐξερύσειε. τί μήσομαι; ἢ ἀπολέσθαι
						<lb></lb>ἡδύ τί τοι Πηνειόν; ἴτω πεπρωμένον ἦμαρ·
						<lb></lb>τλήσομαι εἵνεκα σεῖο καὶ εἰ μέλλοιμι ῥοάων
						<lb n="130" rend="displayNum"></lb>διψαλέην ἄμπωτιν ἔχων αἰώνιον ἔρρειν
						<lb></lb>καὶ μόνος ἐν ποταμοῖσιν ἀτιμότατος καλέεσθαι.
						<lb></lb>ἠνίδʼ ἐγώ· τί περισσά; κάλει μόνον Εἰλήθυιαν.ʼ
						<lb></lb>εἶπε καὶ ἠρώησε μέγαν ῥόον. ἀλλά οἱ Ἄρης
						<lb></lb>Παγγαίου προθέλυμνα καρήατα μέλλεν ἀείρας
						<lb n="135" rend="displayNum"></lb>ἐμβαλέειν δίνηισιν, ἀποκρύψαι δὲ ῥέεθρα·
						<lb></lb>ὑψόθε δʼ ἐσμαράγησε καὶ ἀσπίδα τύψεν ἀκωκῆι
						<lb></lb>δούρατος· ἣ δʼ ἐλέλιξεν ἐνόπλιον· ἔτρεμε δʼ Ὄσσης
						<lb></lb>οὔρεα καὶ πεδίον Κραννώνιον αἵ τε δυσαεῖς
						<lb></lb>ἐσχατιαὶ Πίνδοιο, φόβωι δʼ ὠρχήσατο πᾶσα
						<lb n="140" rend="displayNum"></lb>Θεσσαλίη· τοῖος γὰρ ἀπʼ ἀσπίδος ἔβραμεν ἦχος.
							<milestone unit="card" n="141"/>
						<lb></lb>ὡς δʼ ὁπότʼ Αἰτναίου ὄρεος πυρὶ τυφομένοιο
						<lb></lb>σείονται μυχὰ πάντα κατουδαίοιο γίγαντος
						<lb></lb>εἰς ἑτέρην Βριαρῆος ἐπωμίδα κινυμένοιο,
						<lb></lb>θερμάστραι τε βρέμουσιν ὑφʼ Ἡφαίστοιο πυράγρης
						<lb n="145" rend="displayNum"></lb>ἔργα θʼ ὁμοῦ, δεινὸν δὲ πυρίκμητοί τε λέβητες
						<lb></lb>καὶ τρίποδες πίπτοντες ἐπʼ ἀλλήλοις ἰαχεῦσι·
						<lb></lb>τῆμος ἔγεντʼ ἄραβος σάκεος τόσος εὐκύκλοιο·
						<lb></lb>Πηνειὸς δʼ οὐκ αὖτις ἐχάζετο, μίμνε δʼ ὁμοίως
						<lb></lb>καρτερὸς ὡς τὰ πρῶτα, θοὰς δʼ ἐστήσατο δίνας,
						<lb n="150" rend="displayNum"></lb>εἰσόκε οἱ Κοιηὶς ἐκέκλετο ʼσώιζεο χαίρων,
						<lb></lb>σώιζεο· μὴ σύ γʼ ἐμεῖο πάθηις κακὸν εἵνεκα τῆσδε
						<lb></lb>ἀντʼ ἐλεημοσύνης, χάριτος δέ τοι ἔσσετʼ ἀμοιβήʼ.
						<lb></lb>ἦ καὶ πολλὰ πάροιθεν ἐπεὶ κάμεν ἔστιχε νήσους
						<lb></lb>εἰναλίας· αἳ δʼ οὔ μιν ἐπερχομένην ἐδέχοντο,
							<pb n="39"></pb>
						<lb n="155" rend="displayNum"></lb>οὐ λιπαρὸν νήεσσιν Ἐχινάδες ὅρμον ἔχουσαι,
						<lb></lb>οὐδʼ ἥτις Κέρκυρα φιλοξεινωτάτη ἄλλων,
						<lb></lb>Ἶρις ἐπεὶ πάσηισιν ἐφʼ ὑψηλοῖο Μίμαντος
						<lb></lb>σπερχομένη μάλα πολλὸν ἀπέτραπεν· αἳ δʼ ὑπʼ ὀμοκλῆς
						<lb></lb>πανσυδίηι φοβέοντο κατὰ ρῥόον ἥντινα τέτμοι.
						<lb n="160" rend="displayNum"></lb>ὠγυγίην δἤπειτα Κόων, Μεροπηίδα νῆσον,
						<lb></lb>ἵκετο, Χαλκιόπης ἱερὸν μυχὸν ἡρωίνης.
						<lb></lb>ἀλλά ἑ παιδὸς ἔρυκεν ἔπος τόδε ʼμὴ σύ γε μῆτερ
						<lb></lb>τῆι με τέκοις. οὔτʼ οὖν ἐπιμέμφομαι οὐδὲ μεγαίρω
						<lb></lb>νῆσον, ἐπεὶ λιπαρή τε καὶ εὔβοτος, εἴ νύ τις ἄλλη·
						<lb n="165" rend="displayNum"></lb>ἀλλά οἱ ἐκ Μοιρέων τις ὀφειλόμενος θεὸς ἄλλος
						<lb></lb>ἐστί, Σαωτήρων ὕπατον γένος· ὧι ὑπὸ μίτρην
						<lb></lb>ἵξεται οὐκ ἀέκουσα Μακηδόνι κοιρανέεσθαι
						<lb></lb>ἀμφοτέρη μεσόγεια καὶ αἳ πελάγεσσι κάθηνται,
						<lb></lb>μέχρις ὅπου περάτη τε καὶ ὁππόθεν ὠκέες ἵπποι
						<lb n="170" rend="displayNum"></lb>ἠέλιον φορέουσιν· ὃ δʼ εἴσεται ἤθεα πατρός.
							<milestone unit="card" n="171"/>
						<lb></lb>καί νύ ποτε ξυνός τις ἐλεύσεται ἄμμιν ἄεθλος
						<lb></lb>ὕστερον, ὁππότʼ ἂν οἳ μὲν ἐφʼ Ἑλλήνεσσι μάχαιραν
						<lb></lb>βαρβαρικὴν καὶ Κελτὸν ἀναστήσαντες Ἄρηα
						<lb></lb>ὀψίγονοι Τιτῆνες ἀφʼ ἑσπέρου ἐσχατόωντος
						<lb n="175" rend="displayNum"></lb>ῥώσωνται νιφάδεσσιν ἐοικότες ἢ ἰσάριθμοι
						<lb></lb>τείρεσιν, ἡνίκα πλεῖστα κατʼ ἠέρα βουκολέονται,
						<lb></lb>φρούρια καὶ <gap></gap>
						<lb></lb>καὶ πεδία Κρισσαῖα καὶ ἤπειροι <gap></gap>
						<lb></lb>ἀμφιπεριστείνωνται, ἴδωσι δὲ πίονα καπνὸν
						<lb n="180" rend="displayNum"></lb>γείτονος αἰθομένοιο, καὶ οὐκέτι μοῦνον ἀκουῆι,
						<lb></lb>ἀλλʼ ἤδη παρὰ νηὸν ἀπαυγάζωνται † φάλαγγες
						<lb></lb>δυσμενέων, ἤδη δὲ παρὰ τριπόδεσσιν ἐμεῖο
						<lb></lb>φάσγανα καὶ ζωστῆρας ἀναιδέας ἐχθομένας τε
						<lb></lb>ἀσπίδας, αἳ Γαλάτηισι κακὴν ὁδὸν ἄφρονι φύλωι
						<lb n="185" rend="displayNum"></lb>στήσονται· τέων αἳ μὲν ἐμοὶ γέρας, αἳ δʼ ἐπὶ Νείλωι
						<lb></lb>ἐν πυρὶ τοὺς φορέοντας ἀποπνεύσαντας ἰδοῦσαι
							<pb n="40"></pb>
						<lb></lb>κείσονται βασιλῆος ἀέθλια πολλὰ καμόντος.
						<lb></lb>ἐσσόμενε Πτολεμαῖε, τά τοι μαντήια φαίνω.
						<lb></lb>αἰνήσεις μέγα δή τι τὸν εἰσέτι γαστέρι μάντιν
						<lb n="190" rend="displayNum"></lb>ὕστερον ἤματα πάντα· σὺ δὲ ξυμβάλλεο μῆτερ·
						<lb></lb>ἔστι διειδομένη τις ἐν ὕδατι νήσος ἀραιή,
						<lb></lb>πλαζομένη πελάγεσσι· πόδες δέ οἱ οὐχ ἑνὶ χώρωι,
						<lb></lb>ἀλλὰ παλιρροίηι ἐπινήχεται ἀνθέρικος ὥς,
						<lb></lb>ἔνθα νότος, ἔνθʼ εὖρος, ὅπη φορέηισι θάλασσα.
						<lb n="195" rend="displayNum"></lb>τῆι με φέροις· κείνην γὰρ ἐλεύσεαι εἰς ἐθέλουσαν.ʼ
						<lb></lb>αἳ μὲν τόσσα λέγοντος ἀπέτρεχον εἰν ἁλὶ νῆσοι·
						<lb></lb>Ἀστερίη φιλόμολπε, σὺ δʼ Εὐβοίηθε κατήιεις,
						<lb></lb>Κυκλάδας ὀψομένη περιηγέας, οὔ τι παλαιόν,
						<lb></lb>ἀλλʼ ἔτι τοι μετόπισθε Γεραίστιον εἵπετο φῦκος·
						<lb n="200" rend="displayNum"></lb><gap></gap>
						<lb></lb><gap></gap> φλεξας ἐπεὶ περικαίεο πυρί,
						<lb></lb>τλήμονʼ ὑπʼ ὠδίνεσσι βαρυνομένην ὁρόωσα·
						<lb></lb>ʼἭρη τοῦτό με ῥέξον ὅ τοι φίλον· οὐ γάρ ἀπειλὰς
						<lb></lb>ὑμετέρας ἐφύλαξα· πέρα, πέρα εἰς ἐμὲ Λητοῖʼ.
						<lb n="205" rend="displayNum"></lb>ἔννεπες· ἣ δʼ ἀρητὸν ἄλης ἀπεπαύσατο λυγρῆς,
						<lb></lb>ἕζετο δʼ Ἰνωποῖο παρὰ ρῥόον, ὅντε βάθιστον
						<lb></lb>γαῖα τότʼ ἐξανίησιν, ὅτε πλήθοντι ῥεέθρωι
						<lb></lb>Νεῖλος ἀπὸ κρημνοῖο κατέρχεται Αἰθιοπῆος·
						<lb></lb>λύσατο δὲ ζώνην, ἀπὸ δʼ ἐκλίθη ἔμπαλιν ὤμοις
						<lb n="210" rend="displayNum"></lb>φοίνικος ποτὶ πρέμνον ἀμηχανίης ὑπὸ λυγρῆς
						<lb></lb>τειρομένη· νότιος δὲ διὰ χροὸς ἔρρεεν ἱδρώς.
						<lb></lb>εἶπε δʼ ἀλυσθμαίνουσα ʼτί μητέρα κοῦρε βαρύνεις;
						<lb></lb>αὕτη τοι φίλε νῆσος ἐπιπλώουσα θαλάσσηι.
						<lb></lb>γείνεο, γείνεο κοῦρε καὶ ἤπιος ἔξιθι κόλπουʼ.
						<lb n="215" rend="displayNum"></lb>νύμφα Διὸς βαρύθυμε, σὺ δʼ οὐκ ἄρʼ ἔμελλες ἄπυστος
						<lb></lb>δὴν ἔμεναι· τοίη σε προσέδραμεν ἀγγελιῶτις,
						<lb></lb>εἶπε δʼ ἔτʼ ἀσθμαίνουσα, φόβωι δʼ ἀνεμίσγετο μῦθος,
						<lb></lb>ʼἭρη τιμηέσσα, πολὺ προὔχουσα θεάων
						<lb></lb>σὴ μὲν ἐγώ, σὰ δὲ πάντα, σὺ δὲ κρείουσα κάθησαι
							<pb n="41"></pb>
						<lb n="220" rend="displayNum"></lb>γνησίη Οὐλύμποιο, καὶ οὐ χέρα δείδιμεν ἄλλην
						<lb></lb>θηλυτέρην, σὺ δʼ ἄνασσα τὸν αἴτιον εἴσεαι ὀργῆς.
						<lb></lb>Λητώ τοι μίτρην ἀναλύεται ἔνδοθι νήσου.
							<milestone unit="card" n="223"/>
						<lb></lb>ἄλλαι μὲν πᾶσαί μιν ἀπέστυγον οὐδʼ ἐδέχοντο·
						<lb></lb>Ἀστερίη δʼ ὀνομαστὶ παρερχομένην ἐκάλεσσεν,
						<lb n="225" rend="displayNum"></lb>Ἀστερίη, πόντοιο κακὸν σάρον· οἶσθα καὶ αὐτή.
						<lb></lb>ἀλλὰ φίλη, δύνασαι γάρ, ἀμύνειν πότνια δούλοις
						<lb></lb>ὑμετέροις, οἳ σεῖο πέδον πατέουσιν ἐφετμῆιʼ.
						<lb></lb>ἦ καὶ ὑπὸ χρύσειον ἐδέθλιον ἷζε κύων ὥς,
						<lb></lb>Ἀρτέμιδος ἥτις τε, θοῆς ὅτε παύσεται ἄγρης,
						<lb n="230" rend="displayNum"></lb>ἵζει θηρήτειρα παρʼ ἴχνεσιν, οὔατα δʼ αὐτῆς
						<lb></lb>ὀρθὰ μάλʼ, αἰὲν ἑτοῖμα θεῆς ὑποδέχθαι ὀμοκλήν·
						<lb></lb>τῆι ἰκέλη Θαύμαντος ὑπὸ θρόνον ἵζετο κούρη.
						<lb></lb>κείνη δʼ οὐδέποτε σφετέρης ἐπιλήθεται ἕδρης,
						<lb></lb>οὐδʼ ὅτε οἱ ληθαῖον ἐπὶ πτερὸν ὕπνος ἐρείσει,
						<lb n="235" rend="displayNum"></lb>ἀλλʼ αὐτοῦ μεγάλοιο ποτὶ γλωχῖνα θρόνοιο
						<lb></lb>τυτθὸν ἀποκλίνασα καρήατα λέχριος εὕδει.
						<lb></lb>οὐδέ ποτε ζώνην ἀναλύεται οὐδὲ ταχείας
						<lb></lb>ἐνδρομίδας, μή οἵ τι καὶ αἰφνίδιον ἔπος εἴπηι
						<lb></lb>δεσπότις. ἣ δʼ ἀλεγεινὸν ἀλαστήσασα προσηύδα
						<lb n="240" rend="displayNum"></lb>ʼοὕτω νῦν, ὦ Ζηνὸς ὀνείδεα, καὶ γαμέοισθε
						<lb></lb>λάθρια καὶ τίκτοιτε κεκρυμμένα, μηδʼ ὅθι δειλαί
						<lb></lb>δυστοκέες μογέουσιν ἀλετρίδες, ἀλλʼ ὅθι φῶκαι
						<lb></lb>εἰνάλιαι τίκτουσιν, ἐνὶ σπιλάδεσσιν ἐρήμοις.
						<lb></lb>Ἀστερίηι δʼ οὐδέν τι βαρύνομαι εἵνεκα τῆσδε
						<lb n="245" rend="displayNum"></lb>ἀμπλακίης, οὐδʼ ἔστιν ὅπως ἀποθύμια ῥέξω·
						<lb></lb>τόσσα δέω· μάλα γάρ τε κακῶς ἐχαρίσσατο Λητοῖ·
						<lb></lb>ἀλλά μιν ἔκπαγλόν τι σεβίζομαι, οὕνεκʼ ἐμεῖο
						<lb></lb>δέμνιον οὐκ ἐπάτησε, Διὸς δʼ ἀνθείλετο πόντονʼ.
						<lb></lb>ἣ μὲν ἔφη· κύκνοι δὲ θεοῦ μέλποντες ἄοζοι
						<lb n="250" rend="displayNum"></lb>Μηιόνιον Πακτωλὸν ἐκυκλώσαντο λιπόντες
						<lb></lb>ἑβδομάκις περὶ Δῆλον, ἐπήεισαν δὲ λοχείηι
						<lb></lb>Μουσάων ὄρνιθες, ἀοιδότατοι πετεηνῶν·
							<pb n="42"></pb>
						<lb></lb>ἔνθεν ὁ παῖς τοσσάσδε λύρηι ἐνεδήσατο χορδάς
						<lb></lb>ὕστερον, ὁσσάκι κύκνοι ἐπʼ ὠδίνεσσιν ἄεισαν.
						<lb n="255" rend="displayNum"></lb>ὄγδοον οὐκέτʼ ἄεισαν, ὃ δʼ ἔκθορεν, αἳ δʼ ἐπὶ μακρὸν
						<lb></lb>νύμφαι Δηλιάδες, ποταμοῦ γένος ἀρχαίοιο,
						<lb></lb>εἶπαν Ἐλειθυίης ἱερὸν μέλος, αὐτίκα δʼ αἰθήρ
						<lb></lb>χάλκεος ἀντήχησε διαπρυσίην ὀλολυγήν,
						<lb></lb>οὐδʼ Ἥρη νεμέσησεν, ἐπεὶ χόλον ἐξέλετο Ζεύς.
						<lb n="260" rend="displayNum"></lb>χρύσεά τοι τότε πάντα θεμείλια γείνετο Δῆλε,
						<lb></lb>χρυσῶι δὲ τροχόεσσα πανήμερος ἔρρεε λίμνη,
						<lb></lb>χρύσειον δʼ ἐκόμησε γενέθλιον ἔρνος ἐλαίης,
						<lb></lb>χρυσῶι δὲ πλήμυρε βαθὺς Ἰνωπὸς ἑλιχθείς.
						<lb></lb>αὐτὴ δὲ χρυσέοιο ἀπʼ οὔδεος εἵλεο παῖδα,
						<lb n="265" rend="displayNum"></lb>ἐν δʼ ἐβάλευ κόλποισιν, ἔπος δʼ ἐφθέγξαο τοῖον
						<lb></lb><q>ὦ μεγάλη πολύβωμε πολύπτολι πολλὰ φέρουσα,
						<lb></lb>πίονες ἤπειροί τε καὶ αἳ περιναίετε νῆσοι·
						<lb></lb>αὕτη ἐγὼ τοιήδε· δυσήροτος, ἀλλʼ ἀπʼ ἐμεῖο
						<lb></lb>Δήλιος Ἀπόλλων κεκλήσεται, οὐδέ τις ἄλλη
						<lb n="270" rend="displayNum"></lb>γαιάων τοσσόνδε θεῶι πεφιλήσεται ἄλλωι,
						<lb></lb>οὐ Κερχνὶς κρείοντι Ποσειδάωνι Λεχαίου,
						<lb></lb>οὐ πάγος Ἑρμείηι Κυλλήνιος, οὐ Διὶ Κρήτη,
						<lb></lb>ὡς ἐγὼ Ἀπόλλωνι· καὶ ἔσσομαι οὐκέτι πλαγκτή.</q>
						<lb></lb>ὧδε σὺ μὲν κατέλεξας· ὃ δὲ γλυκὺν ἔσπασε μαζόν.
							<milestone unit="card" n="275"/>
						<lb rend="displayNumAndIndent" n="275"></lb>τῶι καὶ νησάων ἁγιωτάτη ἐξέτι κείνου
						<lb></lb>κλήζηι, Ἀπόλλωνος κουροτρόφος· οὐδέ σʼ Ἐνυώ
						<lb></lb>οὐδʼ Ἀίδης οὐδʼ ἵπποι ἐπιστείβουσιν Ἄρηος·
						<lb></lb>ἀλλά τοι ἀμφιετεῖς δεκατηφόροι αἰὲν ἀπαρχαί
						<lb></lb>πέμπονται, πᾶσαι δὲ χοροὺς ἀνάγουσι πόληες,
						<lb n="280" rend="displayNum"></lb>αἵ τε πρὸς ἠοίην αἵ θʼ ἕσπερον αἵ τʼ ἀνὰ μέσσην
						<lb></lb>κλήρους ἐστήσαντο, καὶ οἳ καθύπερθε βορείης
						<lb></lb>οἰκία θινὸς ἔχουσι, πολυχρονιώτατον αἷμα.
						<lb></lb>οἳ μέν τοι καλάμην τε καὶ ἱερὰ δράγματα πρῶτοι
						<lb></lb>ἀσταχύων φορέουσιν· ἃ Δωδώνηθι Πελασγοί
							<pb n="43"></pb>
						<lb n="285" rend="displayNum"></lb>τηλόθεν ἐκβαίνοντα πολὺ πρώτιστα δέχονται,
						<lb></lb>γηλεχέες θεράποντες ἀσιγήτοιο λέβητος·
						<lb></lb>δεύτερον Ἱερὸν ἄστυ καὶ οὔρεα Μηλίδος αἴης
						<lb></lb>ἔρχονται· κεῖθεν δὲ διαπλώουσιν Ἀβάντων
						<lb></lb>εἰς ἀγαθὸν πεδίον Ληλάντιον· οὐδʼ ἔτι μακρός
						<lb n="290" rend="displayNum"></lb>ὁ πλόος Εὐβοίηθεν, ἐπεὶ σέο γείτονες ὅρμοι.
						<lb></lb>πρῶταί τοι τάδʼ ἔνεικαν ἀπὸ ξανθῶν Ἀριμασπῶν
						<lb></lb>Οὖπίς τε Λοξώ τε καὶ εὐαίων Ἑκαέργη,
						<lb></lb>θυγατέρες Βορέαο, καὶ ἄρσενες οἳ τότʼ ἄριστοι
						<lb></lb>ἠιθέων· οὐδʼ οἵ γε παλιμπετὲς οἴκαδʼ ἵκοντο,
						<lb n="295" rend="displayNum"></lb>εὔμοιροι δʼ ἐγένοντο, καὶ ἀκλέες οὔποτʼ ἐκεῖνοι.
						<lb></lb>ἦ τοι Δηλιάδες μέν, ὅτʼ εὐήχης ὑμέναιος
						<lb></lb>ἤθεα κουράων μορμύσσεται, ἥλικα χαίτην
						<lb></lb>παρθενικαῖς, παῖδες δὲ θέρος τὸ πρῶτον ἰούλων
						<lb></lb>ἄρσενες ἠιθέοισιν ἀπαρχόμενοι φορέουσιν.
						<lb rend="displayNumAndIndent" n="300"></lb>Ἀστερίη θυόεσσα, σὲ μὲν περί τʼ ἀμφί τε νῆσοι
						<lb></lb>κύκλον ἐποιήσαντο καὶ ὡς χορὸν ἀμφεβάλοντο·
						<lb></lb>οὔτε σιωπηλὴν οὔτʼ ἄψοφον οὖλος ἐθείραις
						<lb></lb>ἕσπερος, ἀλλʼ αἰεί σε καταβλέπει ἀμφιβόητον.
						<lb></lb>οἳ μὲν ὑπαείδουσι νόμον Λυκίοιο γέροντος,
						<lb n="305" rend="displayNum"></lb>ὅν τοι ἀπὸ Ξάνθοιο θεοπρόπος ἤγαγεν Ὠλήν·
						<lb></lb>αἳ δὲ ποδὶ πλήσσουσι χορίτιδες ἀσφαλὲς οὖδας.
						<lb></lb>δὴ τότε καὶ στεφάνοισι βαρύνεται ἱρὸν ἄγαλμα
						<lb></lb>Κύπριδος ἀρχαίης ἀριήκοον, ἥν ποτε Θησεύς
						<lb></lb>εἵσατο σὺν παίδεσσιν, ὅτε Κρήτηθεν ἀνέπλει.
						<lb n="310" rend="displayNum"></lb>οἳ χαλεπὸν μύκημα καὶ ἄγριον υἷα φυγόντες
						<lb></lb>Πασιφάης καὶ γναμπτὸν ἕδος σκολιοῦ λαβυρίνθου
						<lb></lb>πότνια σὸν περὶ βωμὸν ἐγειρομένου κιθαρισμοῦ
						<lb></lb>κύκλιον ὠρχήσαντο, χοροῦ δʼ ἡγήσατο Θησεύς.
						<lb></lb>ἔνθεν ἀειζώοντα θεωρίδος ἱερὰ Φοίβωι
						<lb n="315" rend="displayNum"></lb>Κεκροπίδαι πέμπουσι, τοπήια νηὸς ἐκείνης.
						<lb rend="displayNumAndIndent"></lb>Ἀστερίη πολύβωμε πολύλλιτε, τίς δέ σε ναύτης
						<lb></lb>ἔμπορος Αἰγαίοιο παρήλυθε νηὶ θεούσηι;
							<pb n="44"></pb>
						<lb></lb>οὐχ ούτω μεγάλοι μιν ἐπιπνείουσιν ἀῆται,
						<lb></lb>χρειὼ δʼ ὅττι τάχιστον ἄγει πλόον, ἀλλὰ τὰ λαίφη
						<lb n="320" rend="displayNum"></lb>ὠκέες ἐστείλαντο καὶ οὐ πάλιν αὖτις ἔβησαν,
						<lb></lb>πρὶν μεγάλη σέο βωμὸν ὑπὸ πληγῆισιν ἑλίξαι
						<lb></lb>ῥησσόμενον καὶ πρέμνον ὀδακτάσαι ἁγνὸν ἐλαίης
						<lb></lb>χεῖρας ἀποστρέψαντας· ἃ Δηλιὰς εὕρετο νύμφη
						<lb></lb>παίγνια κουρίζοντι καὶ Ἀπόλλωνι γελαστύν.
						<lb rend="displayNumAndIndent" n="325"></lb>ἱστίη ὦ νήσων εὐέστιε χαῖρε μὲν αὐτή,
						<lb></lb>χαίροι δʼ Ἀπόλλων τε καὶ ἣν ἐλοχεύσαο Λητώ.
							<pb n="45"></pb></p></div1>
				
			</body></text></TEI>