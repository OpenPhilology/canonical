<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Demeter </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <p>
        <milestone unit="card" n="1" ed="P"/>
        <lb/><milestone unit="Para" ed="P"/>Δήμητρʼ ἠύκομον, σεμνὴν θεόν, ἄρχομʼ ἀείδειν, <lb/>αὐτὴν
        ἠδὲ θύγατρα τανύσφυρον, ἣν Ἀιδωνεὺς <lb/>ἥρπαξεν, δῶκεν δὲ βαρύκτυπος εὐρύοπα Ζεύς,
        <lb/>νόσφιν Δήμητρος χρυσαόρου, ἀγλαοκάρπου, <lb n="5" rend="displayNum"/> παίζουσαν κούρῃσι
        σὺν Ὠκεανοῦ βαθυκόλποις <lb/>ἄνθεά τʼ αἰνυμένην, ῥόδα καὶ κρόκον ἠδʼ ἴα καλὰ <lb/>λειμῶνʼ ἂμ
        μαλακὸν καὶ ἀγαλλίδας ἠδʼ ὑάκινθον <lb/>νάρκισσόν θʼ, ὃν φῦσε δόλον καλυκώπιδι κούρῃ
        <lb/>Γαῖα Διὸς βουλῇσι χαριζομένη Πολυδέκτῃ, <lb n="10" rend="displayNum"/> θαυμαστὸν
        γανόωντα· σέβας τό γε πᾶσιν ἰδέσθαι <lb/>ἀθανάτοις τε θεοῖς ἠδὲ θνητοῖς ἀνθρώποις· <lb/>τοῦ
        καὶ ἀπὸ ῥίζης ἑκατὸν κάρα ἐξεπεφύκει· <lb/>κὦζʼ ἥδιστʼ ὀδμή, πᾶς τʼ οὐρανὸς εὐρὺς ὕπερθεν
        <lb/>γαῖά τε πᾶσʼ ἐγελάσσε καὶ ἁλμυρὸν οἶδμα θαλάσσης. <lb n="15" rend="displayNum"/>ἣ δʼ
        ἄρα θαμβήσασʼ ὠρέξατο χερσὶν ἅμʼ ἄμφω <lb/>καλὸν ἄθυρμα λαβεῖν· χάνε δὲ χθὼν εὐρυάγυια
        <lb/>Νύσιον ἂμ πεδίον, τῇ ὄρουσεν ἄναξ Πολυδέγμων <lb/>ἵπποις ἀθανάτοισι, Κρόνου πολυώνυμος
        υἱός. <lb/><milestone unit="Para" ed="P"/>ἁρπάξας δʼ ἀέκουσαν ἐπὶ χρυσέοισιν ὄχοισιν <lb
          n="20" rend="displayNum"/>ἦγʼ ὀλοφυρομένην· ἰάχησε δʼ ἄρʼ ὄρθια φωνῇ, <lb/>κεκλομένη
        πατέρα Κρονίδην ὕπατον καὶ ἄριστον. <lb/>οὐδέ τις ἀθανάτων οὐδὲ θνητῶν ἀνθρώπων <lb/>ἤκουσεν
        φωνῆς, οὐδʼ ἀγλαόκαρποι ἐλαῖαι† <lb/>εἰ μὴ Περσαίου θυγάτηρ ἀταλὰ φρονέουσα <lb n="25"
          rend="displayNum"/>ἄιεν ἐξ ἄντρου, Ἑκάτη λιπαροκρήδεμνος, <lb/>Ἠέλιός τε ἄναξ, Ὑπερίονος
        ἀγλαὸς υἱός, <lb/>κούρης κεκλομένης πατέρα Κρονίδην· ὃ δὲ νόσφιν <lb/>ἧστο θεῶν ἀπάνευθε
        πολυλλίστῳ ἐνὶ νηῷ, <lb/>δέγμενος ἱερὰ καλὰ παρὰ θνητῶν ἀνθρώπων. <lb n="30"
          rend="displayNum"/>τὴν δʼ ἀεκαζομένην ἦγεν Διὸς ἐννεσίῃσι <lb/>πατροκασίγνητος,
        Πολυσημάντωρ Πολυδέγμων, <lb/>ἵπποις ἀθανάτοισι, Κρόνου πολυώνυμος υἱός. <lb/><milestone
          unit="Para" ed="P"/>ὄφρα μὲν οὖν γαῖάν τε καὶ οὐρανὸν ἀστερόεντα <lb/>λεῦσσε θεὰ καὶ
        πόντον ἀγάρροον ἰχθυόεντα <lb n="35" rend="displayNum"/>αὐγάς τʼ ἠελίου, ἔτι δʼ ἤλπετο
        μητέρα κεδνὴν <lb/>ὄψεσθαι καὶ φῦλα θεῶν αἰειγενετάων, <lb/>τόφρα οἱ ἐλπὶς ἔθελγε μέγαν νόον
        ἀχνυμένης περ· <lb/><gap/>ἤχησαν δʼ ὀρέων κορυφαὶ καὶ βένθεα πόντου <lb/>φωνῇ ὑπʼ ἀθανάτῃ·
        τῆς δʼ ἔκλυε πότνια μήτηρ. <milestone unit="card" n="40" ed="P"/>
        <lb n="40" rend="displayNum"/><milestone unit="Para" ed="P"/>ὀξὺ δέ μιν κραδίην ἄχος
        ἔλλαβεν, ἀμφὶ δὲ χαίταις <lb/>ἀμβροσίαις κρήδεμνα δαΐζετο χερσὶ φίλῃσι, <lb/>κυάνεον δὲ
        κάλυμμα κατʼ ἀμφοτέρων βάλετʼ ὤμων, <lb/>σεύατο δʼ ὥστʼ οἰωνός, ἐπὶ τραφερήν τε καὶ ὑγρὴν
        <lb/>μαιομένη· τῇ δʼ οὔτις ἐτήτυμα μυθήσασθαι <lb n="45" rend="displayNum"/>ἤθελεν οὔτε θεῶν
        οὔτε θνητῶν ἀνθρώπων, <lb/>οὔτʼ οἰωνῶν τις τῇ ἐτήτυμος ἄγγελος ἦλθεν. <lb/>ἐννῆμαρ μὲν
        ἔπειτα κατὰ χθόνα πότνια Δηὼ <lb/>στρωφᾶτʼ αἰθομένας δαΐδας μετὰ χερσὶν ἔχουσα, <lb/>οὐδέ
        ποτʼ ἀμβροσίης καὶ νέκταρος ἡδυπότοιο <lb n="50" rend="displayNum"/>πάσσατʼ ἀκηχεμένη, οὐδὲ
        χρόα βάλλετο λουτροῖς. <lb/>ἀλλʼ ὅτε δὴ δεκάτη οἱ ἐπήλυθε φαινολὶς ἠώς, <lb/>ἤντετό οἱ
        Ἑκάτη, σέλας ἐν χείρεσσιν ἔχουσα <lb/>καί ῥά οἱ ἀγγελέουσα ἔπος φάτο φώνησέν τε· </p>

      <sp>
        <p><lb/><milestone unit="Para" ed="P"/>πότνια Δημήτηρ, ὡρηφόρε, ἀγλαόδωρε, <lb n="55"
            rend="displayNum"/>τίς θεῶν οὐρανίων ἠὲ θνητῶν ἀνθρώπων <lb/>ἥρπασε Περσεφόνην καὶ σὸν
          φίλον ἤκαχε θυμόν; <lb/>φωνῆς γὰρ ἤκουσʼ, ἀτὰρ οὐκ ἴδον ὀφθαλμοῖσιν, <lb/>ὅστις ἔην· σοὶ
          δʼ ὦκα λέγω νημερτέα πάντα.</p>
      </sp>
      <p>
        <lb/><milestone unit="Para" ed="P"/>ὣς ἄρʼ ἔφη Ἑκάτη· τὴν δʼ οὐκ ἠμείβετο μύθῳ <lb n="60"
          rend="displayNum"/>Ῥείης ἠυκόμου θυγάτηρ, ἀλλʼ ὦκα σὺν αὐτῇ <lb/>ἤιξʼ αἰθομένας δαΐδας
        μετὰ χερσὶν ἔχουσα. <lb/>Ἠέλιον δʼ ἵκοντο, θεῶν σκοπὸν ἠδὲ καὶ ἀνδρῶν, <lb/>στὰν δʼ ἵππων
        προπάροιθε καὶ εἴρετο δῖα θεάων· </p>
      <sp>
        <p><lb/><milestone unit="Para" ed="P"/>ἠέλιʼ, αἴδεσσαί με θεὰν σύ περ, εἴ ποτε δή σευ <lb
            n="65" rend="displayNum"/>ἢ ἔπει ἢ ἔργῳ κραδίην καὶ θυμὸν ἴηνα· <lb/>κούρην τὴν ἔτεκον,
          γλυκερὸν θάλος, εἴδεϊ κυδρήν, <lb/>τῆς ἀδινὴν ὄπʼ ἄκουσα διʼ αἰθέρος ἀτρυγέτοιο <lb/>ὥστε
          βιαζομένης, ἀτὰρ οὐκ ἴδον ὀφθαλμοῖσιν. <lb/>ἀλλά, σὺ γὰρ δὴ πᾶσαν ἐπὶ χθόνα καὶ κατὰ
          πόντον <lb n="70" rend="displayNum"/>αἰθέρος ἐκ δίης καταδέρκεαι ἀκτίνεσσι, <lb/>νημερτέως
          μοι ἔνισπε φίλον τέκος, εἴ που ὄπωπας, <lb/>ὅστις νόσφιν ἐμεῖο λαβὼν ἀέκουσαν ἀνάγκῃ
          <lb/>οἴχεται ἠὲ θεῶν ἢ καὶ θνητῶν ἀνθρώπων. </p>
      </sp>
      <p><lb/><milestone unit="Para" ed="P"/>ὣς φάτο· τὴν δʼ Ὑπεριονίδης ἠμείβετο μύθῳ· </p>
      <sp>
        <p>
          <lb n="75" rend="displayNum"/>Ῥείης ἠυκόμου θύγατερ, Δήμητερ ἄνασσα, <lb/>εἰδήσεις· δὴ γὰρ
          μέγα σʼ ἅζομαι ἠδʼ ἐλεαίρω <lb/>ἀχνυμένην περὶ παιδὶ τανυσφύρῳ· οὐδέ τις ἄλλος <lb/>αἴτιος
          ἀθανάτων, εἰ μὴ νεφεληγερέτα Ζεύς, <lb/>ὅς μιν ἔδωκʼ Ἀίδῃ θαλερὴν κεκλῆσθαι ἄκοιτιν <lb
            n="80" rend="displayNum"/>αὐτοκασιγνήτῳ· ὃ δʼ ὑπὸ ζόφον ἠερόεντα <lb/>ἁρπάξας ἵπποισιν
          ἄγεν μεγάλα ἰάχουσαν. <lb/>ἀλλά, θεά, κατάπαυε μέγαν γόον· οὐδέ τί σε χρὴ <lb/>μὰψ αὔτως
          ἄπλητον ἔχειν χόλον· οὔ τοι ἀεικὴς <lb/>γαμβρὸς ἐν ἀθανάτοις Πολυσημάντωρ Ἀιδωνεύς, <lb
            n="85" rend="displayNum"/>αὐτοκασίγνητος καὶ ὁμόσπορος· ἀμφὶ δὲ τιμὴν <lb/>ἔλλαχεν ὡς τὰ
          πρῶτα διάτριχα δασμὸς ἐτύχθη, <lb/>τοῖς μεταναιετάειν, τῶν ἔλλαχε κοίρανος εἶναι. </p>
      </sp>
      <p>
        <milestone unit="card" n="87" ed="P"/>
        <lb/><milestone unit="Para" ed="P"/>ὣς εἰπὼν ἵπποισιν ἐκέκλετο· τοὶ δʼ ὑπʼ ὀμοκλῆς
        <lb/>ῥίμφα φέρον θοὸν ἅρμα τανύπτεροι ὥστʼ οἰωνοί. <lb n="90" rend="displayNum"/>Τὴν δʼ ἄχος
        αἰνότερον καὶ κύντερον ἵκετο θυμόν· <lb/>χωσαμένη δὴ ἔπειτα κελαινεφέι Κρονίωνι
        <lb/>νοσφισθεῖσα θεῶν ἀγορὴν καὶ μακρὸν Ὄλυμπον <lb/>ᾤχετʼ ἐπʼ ἀνθρώπων πόλιας καὶ πίονα
        ἔργα <lb/>εἶδος ἀμαλδύνουσα πολὺν χρόνον· οὐδέ τις ἀνδρῶν <lb n="95" rend="displayNum"
        />εἰσορόων γίγνωσκε βαθυζώνων τε γυναικῶν, <lb/>πρίν γʼ ὅτε δὴ Κελεοῖο δαΐφρονος ἵκετο δῶμα,
        <lb/>ὃς τότʼ Ἐλευσῖνος θυοέσσης κοίρανος ἦεν. <lb/>ἕζετο δʼ ἐγγὺς ὁδοῖο φίλον τετιημένη
        ἦτορ, <lb/>Παρθενίῳ φρέατι, ὅθεν ὑδρεύοντο πολῖται, <lb n="100" rend="displayNum"/>ἐν σκιῇ,
        αὐτὰρ ὕπερθε πεφύκει θάμνος ἐλαίης, <lb/>γρηὶ παλαιγενέι ἐναλίγκιος, ἥτε τόκοιο
        <lb/>εἴργηται δώρων τε φιλοστεφάνου Ἀφροδίτης, <lb/>οἷαί τε τροφοί εἰσι θεμιστοπόλων
        βασιλήων <lb/>παίδων καὶ ταμίαι κατὰ δώματα ἠχήεντα. <lb n="105" rend="displayNum"/>τὴν δὲ
        ἴδον Κελεοῖο Ἐλευσινίδαο θύγατρες <lb/>ἐρχόμεναι μεθʼ ὕδωρ εὐήρυτον, ὄφρα φέροιεν
        <lb/>κάλπισι χαλκείῃσι φίλα πρὸς δώματα πατρός, <lb/>τέσσαρες, ὥστε θεαί, κουρήιον ἄνθος
        ἔχουσαι, <lb/>Καλλιδίκη καὶ Κλεισιδίκη Δημώ τʼ ἐρόεσσα <lb n="110" rend="displayNum"
        />Καλλιθόη θʼ, ἣ τῶν προγενεστάτη ἦεν ἁπασῶν· <lb/>οὐδʼ ἔγνον· χαλεποὶ δὲ θεοὶ θνητοῖσιν
        ὁρᾶσθαι. <lb/>ἀγχοῦ δʼ ἱστάμεναι ἔπεα πτερόεντα προσηύδων· </p>
      <sp>
        <p><lb/><milestone unit="Para" ed="P"/>τίς πόθεν ἐσσί, γρῆυ, παλαιγενέων ἀνθρώπων;
          <lb/>τίπτε δὲ νόσφι πόληος ἀπέστιχες, οὐδὲ δόμοισι <lb n="115" rend="displayNum"
          />πίλνασαι; ἔνθα γυναῖκες ἀνὰ μέγαρα σκιόεντα <lb/>τηλίκαι, ὡς σύ περ ὧδε καὶ ὁπλότεραι
          γεγάασιν, <lb/>αἵ κέ σε φίλωνται ἠμὲν ἔπει ἠδὲ καὶ ἔργῳ.</p>
      </sp>
      <p>
        <milestone unit="card" n="118" ed="P"/>
        <lb/><milestone unit="Para" ed="P"/>ὣς ἔφαν· ἣ δʼ ἐπέεσσιν ἀμείβετο πότνα θεάων· </p>
      <sp>
        <p><lb/>τέκνα φίλʼ, αἵ τινές ἐστε γυναικῶν θηλυτεράων, <lb n="120" rend="displayNum"
          />χαίρετʼ· ἐγὼ δʼ ὑμῖν μυθήσομαι· οὔ τοι ἀεικὲς <lb/>ὑμῖν εἰρομένῃσιν ἀληθέα μυθήσασθαι.
          <lb/>Δωσὼ ἐμοί γʼ ὄνομʼ ἐστί· τὸ γὰρ θέτο πότνια μήτηρ. <lb/>νῦν αὖτε Κρήτηθεν ἐπʼ εὐρέα
          νῶτα θαλάσσης <lb/>ἤλυθον οὐκ ἐθέλουσα, βίῃ δʼ ἀέκουσαν ἀνάγκῃ <lb n="125"
            rend="displayNum"/>ἄνδρες ληιστῆρες ἀπήγαγον. οἳ μὲν ἔπειτα <lb/>νηὶ θοῇ Θόρικόνδε
          κατέσχεθον, ἔνθα γυναῖκες <lb/>ἠπείρου ἐπέβησαν ἀολλέες ἠδὲ καὶ αὐτοί, <lb/>δεῖπνόν τʼ
          ἐπηρτύνοντο παρὰ πρυμνήσια νηός· <lb/>ἀλλʼ ἐμοὶ οὐ δόρποιο μελίφρονος ἤρατο θυμός· <lb
            n="130" rend="displayNum"/>λάθρη δʼ ὁρμηθεῖσα διʼ ἠπείροιο μελαίνης <lb/>φεύγου
          ὑπερφιάλους σημάντορας, ὄφρα κε μή με <lb/>ἀπριάτην περάσαντες ἐμῆς ἀποναίατο τιμῆς.
          <lb/>οὕτω δεῦρʼ ἱκόμην ἀλαλημένη, οὐδέ τι οἶδα, <lb/>ἥ τις δὴ γαῖʼ ἐστι καὶ οἵ τινες
          ἐγγεγάασιν. <lb n="135" rend="displayNum"/>ἀλλʼ ὑμῖν μὲν πάντες Ὀλύμπια δώματʼ ἔχοντες
          <lb/>δοῖεν κουριδίους ἄνδρας, καὶ τέκνα τεκέσθαι, <lb/>ὡς ἐθέλουσι τοκῆες· ἐμὲ δʼ αὖτʼ
          οἰκτείρατε, κοῦραι. <lb n="137a" rend="displayNum"/>[τοῦτο δέ μοι σαφέως ὑποθήκατε, ὄφρα
          πύθωμαι,] <lb/>προφρονέως, φίλα τέκνα, τέων πρὸς δώμαθʼ ἵκωμαι <lb/>ἀνέρος ἠδὲ γυναικός,
          ἵνα σφίσιν ἐργάζωμαι <lb n="140" rend="displayNum"/>πρόφρων, οἷα γυναικὸς ἀφήλικος ἔργα
          τέτυκται· <lb/>καὶ κεν παῖδα νεογνὸν ἐν ἀγκοίνῃσιν ἔχουσα <lb/>καλὰ τιθηνοίμην καὶ δώματα
          τηρήσαιμι <lb/>καί κε λέχος στορέσαιμι μυχῷ θαλάμων εὐπήκτων <lb/>δεσπόσυνον καί κʼ ἔργα
          διδασκήσαιμι γυναῖκας. </p>
      </sp>
      <p><lb n="145" rend="displayNum"/><milestone unit="Para" ed="P"/>φῆ ῥα θεά· τὴν δʼ αὐτίκʼ
        ἀμείβετο παρθένος ἀδμής, <lb/>Καλλιδίκη, Κελεοῖο θυγατρῶν εἶδος ἀρίστη· <milestone
          unit="card" n="147" ed="P"/>
      </p>
      <sp>
        <p><lb/><milestone unit="Para" ed="P"/>μαῖα, θεῶν μὲν δῶρα καὶ ἀχνύμενοί περ ἀνάγκῃ
          <lb/>τέτλαμεν ἄνθρωποι· δὴ γὰρ πολὺ φέρτεροί εἰσι. <lb/>ταῦτα δέ τοι σαφέως ὑποθήσομαι ἠδʼ
          ὀνομήνω <lb n="150" rend="displayNum"/>ἀνέρας οἷσιν ἔπεστι μέγα κράτος ἐνθάδε τιμῆς
          <lb/>δήμου τε προὔχουσιν ἰδὲ κρήδεμνα πόληος <lb/>εἰρύαται βουλῇσι καὶ ἰθείῃσι δίκῃσιν·
          <lb/>ἠμὲν Τριπτολέμου πυκιμήδεος ἠδὲ Διόκλου <lb/>ἠδὲ Πολυξείνου καὶ ἀμύμονος Εὐμόλποιο
            <lb n="155" rend="displayNum"/>καὶ Δολίχου καὶ πατρὸς ἀγήνορος ἡμετέροιο, <lb/>τῶν
          πάντων ἄλοχοι κατὰ δώματα πορσαίνουσι· <lb/>τάων οὐκ ἄν τίς σε κατὰ πρώτιστον ὀπωπὴν
          <lb/>εἶδος ἀτιμήσασα δόμων ἀπονοσφίσσειεν, <lb/>ἀλλά σε δέξονται· δὴ γὰρ θεοείκελός ἐσσι.
            <lb n="160" rend="displayNum"/>εἰ δʼ ἐθέλεις, ἐπίμεινον, ἵνα πρὸς δώματα πατρὸς
          <lb/>ἔλθωμεν καὶ μητρὶ βαθυζώνῳ Μετανείρῃ <lb/>εἴπωμεν τάδε πάντα διαμπερές, αἴ κέ σʼ
          ἀνώγῃ <lb/>ἡμέτερόνδʼ ἰέναι μηδʼ ἄλλων δώματʼ ἐρευνᾶν. <lb/>τηλύγετος δέ οἱ υἱὸς ἐνὶ
          μεγάρῳ εὐπήκτῳ <lb n="165" rend="displayNum"/>ὀψίγονος τρέφεται, πολυεύχετος ἀσπάσιός τε.
          <lb/>εἰ τόν γʼ ἐκθρέψαιο καὶ ἥβης μέτρον ἵκοιτο, <lb/>ῥεῖά κέ τίς σε ἰδοῦσα γυναικῶν
          θηλυτεράων <lb/>ζηλώσαι· τόσα κέν τοι ἀπὸ θρεπτήρια δοίη. </p>
      </sp>
      <p><lb/><milestone unit="Para" ed="P"/>ὣς ἔφαθʼ· ἣ δʼ ἐπένευσε καρήατι· ταὶ δὲ φαεινὰ <lb
          n="170" rend="displayNum"/>πλησάμεναι ὕδατος φέρον ἄγγεα κυδιάουσαι. <lb/>ῥίμφα δὲ πατρὸς
        ἵκοντο μέγαν δόμον, ὦκα δὲ μητρὶ <lb/>ἔννεπον, ὡς εἶδόν τε καὶ ἔκλυον. ἣ δὲ μάλʼ ὦκα
        <lb/>ἐλθούσας ἐκέλευε καλεῖν ἐπʼ ἀπείρονι μισθῷ. <lb/>αἳ δʼ ὥστʼ ἢ ἔλαφοι ἢ πόρτιες εἴαρος
        ὥρῃ <lb n="175" rend="displayNum"/>ἅλλοντʼ ἂν λειμῶνα κορεσσάμεναι φρένα φορβῇ, <lb/>ὣς αἳ
        ἐπισχόμεναι ἑανῶν πτύχας ἱμεροέντων <lb/>ἤιξαν κοίλην κατʼ ἀμαξιτόν· ἀμφὶ δὲ χαῖται
        <lb/>ὤμοις ἀίσσοντο κροκηίῳ ἄνθει ὁμοῖαι. <lb/>τέτμον δʼ ἐγγὺς ὁδοῦ κυδρὴν θεόν, ἔνθα πάρος
        περ <lb n="180" rend="displayNum"/>κάλλιπον· αὐτὰρ ἔπειτα φίλου πρὸς δώματα πατρὸς
        <lb/>ἡγεῦνθʼ· ἣ δʼ ἄρʼ ὄπισθε φίλον τετιημένη ἦτορ <lb/>στεῖχε κατὰ κρῆθεν κεκαλυμμένη· ἀμφὶ
        δὲ πέπλος <lb/>κυάνεος ῥαδινοῖσι θεᾶς ἐλελίζετο ποσσίν. <milestone unit="card" n="184"
          ed="P"/>
        <lb/><milestone unit="Para" ed="P"/>αἶψα δὲ δώμαθʼ ἵκοντο διοτρεφέος Κελεοῖο, <lb n="185"
          rend="displayNum"/>βὰν δὲ διʼ αἰθούσης, ἔνθα σφίσι πότνια μήτηρ <lb/>ἧστο παρὰ σταθμὸν
        τέγεος πύκα ποιητοῖο <lb/>παῖδʼ ὑπὸ κόλπῳ ἔχουσα, νέον θάλος· αἳ δὲ πὰρ αὐτὴν <lb/>ἔδραμον·
        ἣ δʼ ἄρʼ ἐπʼ οὐδὸν ἔβη ποσὶ καὶ ῥα μελάθρου <lb/>κῦρε κάρη, πλῆσεν δὲ θύρας σέλαος θείοιο.
          <lb n="190" rend="displayNum"/>τὴν δʼ αἰδώς τε σέβας τε ἰδὲ χλωρὸν δέος εἷλεν· <lb/>εἶξε
        δέ οἱ κλισμοῖο καὶ ἑδριάασθαι ἄνωγεν. <lb/>ἀλλʼ οὐ Δημήτηρ ὡρηφόρος, ἀγλαόδωρος, <lb/>ἤθελεν
        ἑδριάασθαι ἐπὶ κλισμοῖο φαεινοῦ, <lb/>ἀλλʼ ἀκέουσʼ ἀνέμιμνε κατʼ ὄμματα καλὰ βαλοῦσα, <lb
          n="195" rend="displayNum"/>πρίν γʼ ὅτε δή οἱ ἔθηκεν Ἰάμβη κέδνʼ εἰδυῖα <lb/>πηκτὸν ἕδος,
        καθύπερθε δʼ ἐπʼ ἀργύφεον βάλε κῶας. <lb/>ἔνθα καθεζομένη προκατέσχετο χερσὶ καλύπτρην·
        <lb/>δηρὸν δʼ ἄφθογγος τετιημένη ἧστʼ ἐπὶ δίφρου, <lb/>οὐδέ τινʼ οὔτʼ ἔπεϊ προσπτύσσετο οὔτε
        τι ἔργῳ, <lb n="200" rend="displayNum"/>ἀλλʼ ἀγέλαστος, ἄπαστος ἐδητύος ἠδὲ ποτῆτος
        <lb/>ἧστο πόθῳ μινύθουσα βαθυζώνοιο θυγατρός, <lb/>πρίν γʼ ὅτε δὴ χλεύῃς μιν Ἰάμβη κέδνʼ
        εἰδυῖα <lb/>πολλὰ παρασκώπτουσʼ ἐτρέψατο πότνιαν ἁγνήν, <lb/>μειδῆσαι γελάσαι τε καὶ ἵλαον
        σχεῖν θυμόν· <lb n="205" rend="displayNum"/>ἣ δή οἱ καὶ ἔπειτα μεθύστερον εὔαδεν ὀργαῖς.
        <lb/>τῇ δὲ δέπας Μετάνειρα δίδου μελιηδέος οἴνου <lb/>πλήσασʼ· ἣ δʼ ἀνένευσʼ· οὐ γὰρ θεμιτόν
        οἱ ἔφασκε <lb/>πίνειν οἶνον ἐρυθρόν· ἄνωγε δʼ ἄρʼ ἄλφι καὶ ὕδωρ <lb/>δοῦναι μίξασαν πιέμεν
        γλήχωνι τερείνῃ. <lb n="210" rend="displayNum"/>ἣ δὲ κυκεῶ τεύξασα θεᾷ πόρεν, ὡς ἐκέλευε·
        <lb/>δεξαμένη δʼ ὁσίης ἕνεκεν πολυπότνια Δηώ <lb/><gap/>τῇσι δὲ μύθων ἦρχεν ἐύζωνος
        Μετάνειρα· <milestone unit="card" n="213" ed="P"/>
      </p>
      <sp>
        <p>
          <lb/><milestone unit="Para" ed="P"/>χαῖρε, γύναι, ἐπεὶ οὔ σε κακῶν ἄπʼ ἔολπα τοκήων
          <lb/>ἔμμεναι, ἀλλʼ ἀγαθῶν· ἐπί τοι πρέπει ὄμμασιν αἰδὼς <lb n="215" rend="displayNum"/>καὶ
          χάρις, ὡς εἴ πέρ τε θεμιστοπόλων βασιλήων. <lb/>ἀλλὰ θεῶν μὲν δῶρα καὶ ἀχνύμενοί περ
          ἀνάγκῃ <lb/>τέτλαμεν ἄνθρωποι· ἐπὶ γὰρ ζυγὸς αὐχένι κεῖται. <lb/>νῦν δʼ, ἐπεὶ ἵκεο δεῦρο,
          παρέσσεται ὅσσα τʼ ἐμοί περ. <lb/>παῖδα δέ μοι τρέφε τόνδε, τὸν ὀψίγονον καὶ ἄελπτον <lb
            n="220" rend="displayNum"/>ὤπασαν ἀθάνατοι, πολυάρητος δέ μοί ἐστιν. <lb/>εἰ τόν γε
          θρέψαιο καὶ ἥβης μέτρον ἵκοιτο, <lb/>ῥεῖά κέ τίς σε ἰδοῦσα γυναικῶν θηλυτεράων
          <lb/>ζηλώσαι· τόσα κέν τοι ἀπὸ θρεπτήρια δοίην. </p>
      </sp>
      <p>
        <lb/><milestone unit="Para" ed="P"/>τὴν δʼ αὖτε προσέειπεν ἐυστέφανος Δημήτηρ·</p>
      <sp>
        <p>
          <lb n="225" rend="displayNum"/>καὶ σύ, γύναι, μάλα χαῖρε, θεοὶ δέ τοι ἐσθλὰ πόροιεν·
          <lb/>παῖδα δέ τοι πρόφρων ὑποδέξομαι, ὥς με κελεύεις, <lb/>θρέψω κοὔ μιν, ἔολπα,
          κακοφραδίῃσι τιθήνης <lb/>οὔτʼ ἄρʼ ἐπηλυσίη δηλήσεται οὔθʼ ὑποτάμνον· <lb/>οἶδα γὰρ
          ἀντίτομον μέγα φέρτερον ὑλοτόμοιο, <lb n="230" rend="displayNum"/>οἶδα δʼ ἐπηλυσίης
          πολυπήμονος ἐσθλὸν ἐρυσμόν.</p>
      </sp>
      <p>
        <lb/><milestone unit="Para" ed="P"/>ὣς ἄρα φωνήσασα θυώδεϊ δέξατο κόλπῳ <lb/>χείρεσσʼ
        ἀθανάτῃσι· γεγήθει δὲ φρένα μήτηρ. <lb/>ὣς ἣ μὲν Κελεοῖο δαΐφρονος ἀγλαὸν υἱὸν
        <lb/>Δημοφόωνθʼ, ὃν ἔτικτεν ἐύζωνος Μετάνειρα, <lb n="235" rend="displayNum"/>ἔτρεφεν ἐν
        μεγάροις· ὃ δʼ ἀέξετο δαίμονι ἶσος, <lb/>οὔτʼ οὖν σῖτον ἔδων, οὐ θησάμενος [γάλα μητρὸς <lb
          n="236a" rend="displayNum"/>ἠματίη μὲν γὰρ καλλιστέφανος] Δημήτηρ <lb/>χρίεσκʼ ἀμβροσίῃ
        ὡσεὶ θεοῦ ἐκγεγαῶτα <lb/>ἡδὺ καταπνείουσα καὶ ἐν κόλποισιν ἔχουσα· <lb/>νύκτας δὲ κρύπτεσκε
        πυρὸς μένει ἠύτε δαλὸν <lb n="240" rend="displayNum"/>λάθρα φίλων γονέων· τοῖς δὲ μέγα θαῦμʼ
        ἐτέτυκτο, <lb/>ὡς προθαλὴς τελέθεσκε· θεοῖσι γὰρ ἄντα ἐῴκει. <lb/>καί κέν μιν ποίησεν ἀγήρων
        τʼ ἀθάνατόν τε, <lb/>εἰ μὴ ἄρʼ ἀφραδίῃσιν ἐύζωνος Μετάνειρα <lb/>νύκτʼ ἐπιτηρήσασα θυώδεος
        ἐκ θαλάμοιο <lb n="245" rend="displayNum"/>σκέψατο· κώκυσεν δὲ καὶ ἄμφω πλήξατο μηρὼ
        <lb/>δείσασʼ ᾧ περὶ παιδὶ καὶ ἀάσθη μέγα θυμῷ <lb/>καί ῥʼ ὀλοφυρομένη ἔπεα πτερόεντα
        προσηύδα· <milestone unit="card" n="248" ed="P"/>
      </p>
      <sp>
        <p><lb/><milestone unit="Para" ed="P"/>τέκνον Δημοφόων, ξείνη σε πυρὶ ἔνι πολλῷ
          <lb/>κρύπτει, ἐμοὶ δὲ γόον καὶ κήδεα λυγρὰ τίθησιν. </p>
      </sp>
      <p>
        <lb n="250" rend="displayNum"/><milestone unit="Para" ed="P"/>ὣς φάτʼ ὀδυρομένη· τῆς δʼ ἄιε
        δῖα θεάων. <lb/>τῇ δὲ χολωσαμένη καλλιστέφανος Δημήτηρ <lb/>παῖδα φίλον, τὸν ἄελπτον ἐνὶ
        μεγάροισιν ἔτικτε, <lb/>χείρεσσʼ ἀθανάτῃσιν ἀπὸ ἕθεν ἧκε πέδονδε, <lb/>ἐξανελοῦσα πυρός,
        θυμῷ κοτέσασα μάλʼ αἰνῶς, <lb n="255" rend="displayNum"/>καί ῥʼ ἄμυδις προσέειπεν ἐύζωνον
        Μετάνειραν· </p>
      <sp>
        <p><lb/><milestone unit="Para" ed="P"/>νήιδες ἄνθρωποι καὶ ἀφράδμονες οὔτʼ ἀγαθοῖο
          <lb/>αἶσαν ἐπερχομένου προγνώμεναι οὔτε κακοῖο· <lb/>καὶ σὺ γὰρ ἀφραδίῃσι τεῇς νήκεστον
          ἀάσθης. <lb/>ἴστω γὰρ θεῶν ὅρκος, ἀμείλικτον Στυγὸς ὕδωρ, <lb n="260" rend="displayNum"
          />ἀθάνατόν κέν τοι καὶ ἀγήραον ἤματα πάντα <lb/>παῖδα φίλον ποίησα καὶ ἄφθιτον ὤπασα
          τιμήν· <lb/>νῦν δʼ οὐκ ἔσθʼ ὥς κεν θάνατον καὶ κῆρας ἀλύξαι· <lb/>τιμὴ δʼ ἄφθιτος αἰὲν
          ἐπέσσεται, οὕνεκα γούνων <lb/>ἡμετέρων ἐπέβη καὶ ἐν ἀγκοίνῃσιν ἴαυσεν. <lb n="265"
            rend="displayNum"/>ὥρῃσιν δʼ ἄρα τῷ γε περιπλομένων ἐνιαυτῶν <lb/>παῖδες Ἐλευσινίων
          πόλεμον καὶ φύλοπιν αἰνὴν <lb/>αἰὲν ἐν ἀλλήλοισιν συνάξουσʼ ἤματα πάντα. <lb/>εἰμὶ δὲ
          Δημήτηρ τιμάοχος, ἥτε μέγιστον <lb/>ἀθανάτοις θνητοῖς τʼ ὄνεαρ καὶ χάρμα τέτυκται. <lb
            n="270" rend="displayNum"/>ἀλλʼ ἄγε μοι νηόν τε μέγαν καὶ βωμὸν ὑπʼ αὐτῷ <lb/>τευχόντων
          πᾶς δῆμος ὑπαὶ πόλιν αἰπύ τε τεῖχος <lb/>Καλλιχόρου καθύπερθεν ἐπὶ προὔχοντι κολωνῷ.
          <lb/>ὄργια δʼ αὐτὴ ἐγὼν ὑποθήσομαι, ὡς ἂν ἔπειτα <lb/>εὐαγέως ἔρδοντες ἐμὸν νόον
          ἱλάσκοισθε.</p>
      </sp>
      <p>
        <lb n="275" rend="displayNum"/> ὣς εἰποῦσα θεὰ μέγεθος καὶ εἶδος ἄμειψε <lb/>γῆρας
        ἀπωσαμένη· περί τʼ ἀμφί τε κάλλος ἄητο· <lb/>ὀδμὴ δʼ ἱμερόεσσα θυηέντων ἀπὸ πέπλων
        <lb/>σκίδνατο, τῆλε δὲ φέγγος ἀπὸ χροὸς ἀθανάτοιο <lb/>λάμπε θεᾶς, ξανθαὶ δὲ κόμαι
        κατενήνοθεν ὤμους, <lb n="280" rend="displayNum"/>αὐγῆς δʼ ἐπλήσθη πυκινὸς δόμος ἀστεροπῆς
        ὥς· <lb/>βῆ δὲ διὲκ μεγάρων· τῆς δʼ αὐτίκα γούνατʼ ἔλυντο, <lb/>δηρὸν δʼ ἄφθογγος γένετο
        χρόνον, οὐδέ τι παιδὸς <lb/>μνήσατο τηλυγέτοιο ἀπὸ δαπέδου ἀνελέσθαι. <lb/>τοῦ δὲ κασίγνηται
        φωνὴν ἐσάκουσαν ἐλεινήν, <lb n="285" rend="displayNum"/>κὰδ δʼ ἄρʼ ἀπʼ εὐστρώτων λεχέων
        θόρον· ἣ μὲν ἔπειτα <lb/>παῖδʼ ἀνὰ χερσὶν ἑλοῦσα ἑῷ ἐγκάτθετο κόλπῳ· <lb/>ἣ δʼ ἄρα πῦρ
        ἀνέκαιʼ· ἣ δʼ ἔσσυτο πόσσʼ ἁπαλοῖσι <lb/>μητέρʼ ἀναστήσουσα θυώδεος ἐκ θαλάμοιο.
        <lb/>ἀγρόμεναι δέ μιν ἀμφὶς ἐλούεον ἀσπαίροντα <lb n="290" rend="displayNum"
        />ἀμφαγαπαζόμεναι· τοῦ δʼ οὐ μειλίσσετο θυμός· <lb/>χειρότεραι γὰρ δή μιν ἔχον τροφοὶ ἠδὲ
        τιθῆναι. <milestone unit="card" n="292" ed="P"/>
        <lb/><milestone unit="Para" ed="P"/>αἳ μὲν παννύχιαι κυδρὴν θεὸν ἱλάσκοντο <lb/>δείματι
        παλλόμεναι, ἅμα δʼ ἠοῖ φαινομένηφιν <lb/>εὐρυβίῃ Κελεῷ νημερτέα μυθήσαντο, <lb n="295"
          rend="displayNum"/>ὡς ἐπέτελλε θεά, καλλιστέφανος Δημήτηρ. <lb/>αὐτὰρ ὅ γʼ εἰς ἀγορὴν
        καλέσας πολυπείρονα λαὸν <lb/>ἤνωγʼ ἠυκόμῳ Δημήτερι πίονα νηὸν <lb/>ποιῆσαι καὶ βωμὸν ἐπὶ
        προὔχοντι κολωνῷ. <lb/>οἳ δὲ μάλʼ αἶψʼ ἐπίθοντο καὶ ἔκλυον αὐδήσαντος, <lb n="300"
          rend="displayNum"/>τεῦχον δʼ, ὡς ἐπέτελλʼ. ὃ δʼ ἀέξετο δαίμονι ἶσος. <lb/><milestone
          unit="Para" ed="P"/>αὐτὰρ ἐπεὶ τέλεσαν καὶ ἐρώησαν καμάτοιο, <lb/>βάν ῥʼ ἴμεν οἴκαδʼ
        ἕκαστος· ἀτὰρ ξανθὴ Δημήτηρ <lb/>ἔνθα καθεζομένη μακάρων ἀπὸ νόσφιν ἁπάντων <lb/>μίμνε πόθῳ
        μινύθουσα βαθυζώνοιο θυγατρός. <lb n="305" rend="displayNum"/>αἰνότατον δʼ ἐνιαυτὸν ἐπὶ
        χθόνα πουλυβότειραν <lb/>ποίησʼ ἀνθρώποις καὶ κύντατον· οὐδέ τι γαῖα <lb/>σπέρμʼ ἀνίει,
        κρύπτεν γὰρ ἐυστέφανος Δημήτηρ· <lb/>πολλὰ δὲ καμπύλʼ ἄροτρα μάτην βόες εἷλκον ἀρούραις·
        <lb/>πολλὸν δὲ κρῖ λευκὸν ἐτώσιον ἔμπεσε γαίῃ· <lb n="310" rend="displayNum"/>καί νύ κε
        πάμπαν ὄλεσσε γένος μερόπων ἀνθρώπων <lb/>λιμοῦ ὑπʼ ἀργαλέης, γεράων τʼ ἐρικυδέα τιμὴν
        <lb/>καὶ θυσιῶν ἤμερσεν Ὀλύμπια δώματʼ ἔχοντας, <lb/>εἰ μὴ Ζεὺς ἐνόησεν ἑῷ τʼ ἐφράσσατο
        θυμῷ. <lb/>Ἶριν δὲ πρῶτον χρυσόπτερον ὦρσε καλέσσαι <lb n="315" rend="displayNum"/>Δήμητρʼ
        ἠύκομον, πολυήρατον εἶδος ἔχουσαν. <lb/>ὣς ἔφαθʼ· ἣ δὲ Ζηνὶ κελαινεφέι Κρονίωνι <lb/>πείθετο
        καὶ τὸ μεσηγὺ διέδραμεν ὦκα πόδεσσιν. <lb/>ἵκετο δὲ πτολίεθρον Ἐλευσῖνος θυοέσσης,
        <lb/>εὗρεν δʼ ἐν νηῷ Δημήτερα κυανόπεπλον <lb n="320" rend="displayNum"/>καί μιν φωνήσασʼ
        ἔπεα πτερόεντα προσηύδα· </p>
      <sp>
        <p><lb/><milestone unit="Para" ed="P"/>Δήμητερ, καλέει σε πατὴρ Ζεὺς ἄφθιτα εἰδὼς
          <lb/>ἐλθέμεναι μετὰ φῦλα θεῶν αἰειγενετάων. <lb/>ἄλλʼ ἴθι, μηδʼ ἀτέλεστον ἐμὸν ἔπος ἐκ
          Διὸς ἔστω. </p>
      </sp>
      <p><lb/><milestone unit="Para" ed="P"/>ὣς φάτο λισσομένη· τῇ δʼ οὐκ ἐπεπείθετο θυμός. <lb
          n="325" rend="displayNum"/>αὖτις ἔπειτα πατὴρ μάκαρας θεοὺς αἰὲν ἐόντας <lb/>πάντας
        ἐπιπροΐαλλεν· ἀμοιβηδὶς δὲ κιόντες <lb/>κίκλησκον καὶ πολλὰ δίδον περικαλλέα δῶρα <lb/>τιμάς
        θʼ, †ἅς κʼ ἐθέλοιτο† μετʼ ἀθανάτοισιν ἑλέσθαι. <lb/>ἀλλʼ οὔτις πεῖσαι δύνατο φρένας οὐδὲ
        νόημα <lb n="330" rend="displayNum"/>θυμῷ χωομένης· στερεῶς δʼ ἠναίνετο μύθους. <lb/>οὐ μὲν
        γάρ ποτʼ ἔφασκε θυώδεος Οὐλύμποιο <lb/>πρίν γʼ ἐπιβήσεσθαι, οὐ πρὶν γῆς καρπὸν ἀνήσειν,
        <lb/>πρὶν ἴδοι ὀφθαλμοῖσιν ἑὴν εὐώπιδα κούρην. <lb/><milestone unit="Para" ed="P"/>αὐτὰρ
        ἐπεὶ τό γʼ ἄκουσε βαρύκτυπος εὐρύοπα Ζεύς, <lb n="335" rend="displayNum"/>εἰς Ἔρεβος πέμψε
        χρυσόρραπιν Ἀργειφόντην, <lb/>ὄφρʼ Ἀίδην μαλακοῖσι παραιφάμενος ἐπέεσσιν <lb/>ἁγνὴν
        Περσεφόνειαν ὑπὸ ζόφου ἠερόεντος <lb/>ἐς φάος ἐξαγάγοι μετὰ δαίμονας, ὄφρα ἑ μήτηρ
        <lb/>ὀφθαλμοῖσιν ἰδοῦσα μεταλήξειε χόλοιο. <lb n="340" rend="displayNum"/>Ἑρμῆς δʼ οὐκ
        ἀπίθησεν, ἄφαρ δʼ ὑπὸ κεύθεα γαίης <lb/>ἐσσυμένως κατόρουσε λιπὼν ἕδος Οὐλύμποιο. <lb/>τέτμε
        δὲ τόν γε ἄνακτα δόμων ἔντοσθεν ἐόντα, <lb/>ἥμενον ἐν λεχέεσσι σὺν αἰδοίῃ παρακοίτι,
        <lb/>πόλλʼ ἀεκαζομένῃ μητρὸς πόθῳ· ἣ δʼ ἀποτηλοῦ <lb n="345" rend="displayNum"/>ἔργοις θεῶν
        μακάρων [δεινὴν] μητίσετο βουλήν. <lb/>ἀγχοῦ δʼ ἱστάμενος προσέφη κρατὺς Ἀργειφόντης·
          <milestone unit="card" n="347" ed="P"/>
      </p>
      <sp>
        <p><lb/><milestone unit="Para" ed="P"/>Ἅιδη κυανοχαῖτα, καταφθιμένοισιν ἀνάσσων, <lb/>Ζεύς
          με πατὴρ ἤνωγεν ἀγαυὴν Περσεφόνειαν <lb/>ἐξαγαγεῖν Ἐρέβευσφι μετὰ σφέας, ὄφρα ἑ μήτηρ <lb
            n="350" rend="displayNum"/>ὀφθαλμοῖσιν ἰδοῦσα χόλου καὶ μήνιος αἰνῆς <lb/>ἀθανάτοις
          λήξειεν· ἐπεὶ μέγα μήδεται ἔργον, <lb/>φθῖσαι φῦλʼ ἀμενηνὰ χαμαιγενέων ἀνθρώπων,
          <lb/>σπέρμʼ ὑπὸ γῆς κρύπτουσα, καταφθινύθουσα δὲ τιμὰς <lb/>ἀθανάτων· ἣ δʼ αἰνὸν ἔχει
          χόλον, οὐδὲ θεοῖσι <lb n="355" rend="displayNum"/>μίσγεται, ἀλλʼ ἀπάνευθε θυώδεος ἔνδοθι
          νηοῦ <lb/>ἧσται Ἐλευσῖνος κραναὸν πτολίεθρον ἔχουσα. </p>
      </sp>
      <p>
        <lb/><milestone unit="Para" ed="P"/>ὣς φάτο· μείδησεν δὲ ἄναξ ἐνέρων Ἀιδωνεὺς <lb/>ὀφρύσιν,
        οὐδʼ ἀπίθησε Διὸς βασιλῆος ἐφετμῇς· <lb/>ἐσσυμένως δʼ ἐκέλευσε δαΐφρονι Περσεφονείῃ· </p>
      <sp>
        <p>
          <lb n="360" rend="displayNum"/><milestone unit="Para" ed="P"/>ἔρχεο, Περσεφόνη, παρὰ
          μητέρα κυανόπεπλον <lb/>ἤπιον ἐν στήθεσσι μένος καὶ θυμὸν ἔχουσα, <lb/>μηδέ τι δυσθύμαινε
          λίην περιώσιον ἄλλων· <lb/>οὔ τοι ἐν ἀθανάτοισιν ἀεικὴς ἔσσομʼ ἀκοίτης,
          <lb/>αὐτοκασίγνητος πατρὸς Διός· ἔνθα δʼ ἐοῦσα <lb n="365" rend="displayNum"/>δεσπόσσεις
          πάντων ὁπόσα ζώει τε καὶ ἕρπει, <lb/>τιμὰς δὲ σχήσησθα μετʼ ἀθανάτοισι μεγίστας. <lb/>τῶν
          δʼ ἀδικησάντων τίσις ἔσσεται ἤματα πάντα, <lb/>οἵ κεν μὴ θυσίῃσι τεὸν μένος ἱλάσκωνται
          <lb/>εὐαγέως ἔρδοντες, ἐναίσιμα δῶρα τελοῦντες. </p>
      </sp>
      <p>
        <lb n="370" rend="displayNum"/><milestone unit="Para" ed="P"/>ὣς φάτο· γήθησεν δὲ περίφρων
        Περσεφόνεια, <lb/>καρπαλίμως δʼ ἀνόρουσʼ ὑπὸ χάρματος· αὐτὰρ ὅ γʼ αὐτὸς <lb/>ῥοιῆς κόκκον
        ἔδωκε φαγεῖν μελιηδέα λάθρῃ, <lb/>ἀμφὶ ἓ νωμήσας, ἵνα μὴ μένοι ἤματα πάντα <lb/>αὖθι παρʼ
        αἰδοίῃ Δημήτερι κυανοπέπλῳ. <lb n="375" rend="displayNum"/>ἵππους δὲ προπάροιθεν ὑπὸ
        χρυσέοισιν ὄχεσφιν <lb/>ἔντυεν ἀθανάτους Πολυσημάντωρ Ἀιδωνευς. <lb/>ἣ δʼ ὀχέων ἐπέβη, πάρα
        δὲ κρατὺς Ἀργειφόντης <lb/>ἡνία καὶ μάστιγα λαβὼν μετὰ χερσὶ φίλῃσι <lb/>σεῦε διὲκ μεγάρων·
        τὼ δʼ οὐκ ἀέκοντε πετέσθην. <lb n="380" rend="displayNum"/>ῥίμφα δὲ μακρὰ κέλευθα διήνυσαν·
        οὐδὲ θάλασσα <lb/>οὔθʼ ὕδωρ ποταμῶν οὔτʼ ἄγκεα ποιήεντα <lb/>ἵππων ἀθανάτων οὔτʼ ἄκριες
        ἔσχεθον ὁρμήν, <lb/>ἀλλʼ ὑπὲρ αὐτάων βαθὺν ἠέρα τέμνον ἰόντες. <lb/>στῆσε δʼ ἄγων, ὅθι
        μίμνεν ἐυστέφανος Δημήτηρ, <lb n="385" rend="displayNum"/>νηοῖο προπάροιθε θυώδεος· ἣ δὲ
        ἰδοῦσα <lb/>ἤιξʼ, ἠύτε μαινὰς ὄρος κάτα δάσκιον ὕλῃ. <lb/>Περσεφόνη δʼ ἑτέρ[ωθεν ἐπεὶ ἴδεν
        ὄμματα καλὰ] <lb/>μητρὸς ἑῆς κατʼ [ἄρʼ ἥ γʼ ὄχεα προλιποῦσα καὶ ἵππους] <lb/>ἆλτο θέει[ν,
        δειρῇ δέ οἱ ἔμπεσε ἀμφιχυθεῖσα·] <lb n="390" rend="displayNum"/>τῇ δὲ [φίλην ἔτι παῖδα ἑῇς
        μετὰ χερσὶν ἐχούσῃ] <lb/>α[ἶψα δόλον θυμός τινʼ ὀίσατο, τρέσσε δʼ ἄρʼ αἰνῶς] <lb/>παυομ[ένη
        φιλότητος, ἄφαρ δʼ ἐρεείνετο μύθῳ·] </p>
      <sp>
        <p>
          <lb/>τέκνον, μή ῥά τι μοι σ[ύ γε πάσσαο νέρθεν ἐοῦσα] <lb/>βρώμης; ἐξαύδα, μ[ὴ κεῦθʼ, ἵνα
          εἴδομεν ἄμφω·] <lb n="395" rend="displayNum"/>ὣς μὲν γάρ κεν ἐοῦσα π[αρὰ στυγεροῦ Ἀίδαο]
          <lb/>καὶ παρʼ ἐμοὶ καὶ πατρὶ κελ[αινεφέϊ Κρονίωνι] <lb/>ναιετάοις πάντεσσι τετιμ[ένη
          ἀθανάτοι]σιν. <milestone unit="card" n="398" ed="P"/>
          <lb/>εἰ δʼ ἐπάσω, πάλιν αὖτις ἰοῦσʼ ὑπ[ὸ κεύθεσι γαίης] <lb/>οἰκήσεις ὡρέων τρίτατον
          μέρ[ος εἰς ἐνιαυτόν,] <lb n="400" rend="displayNum"/>τὰς δὲ δύω παρʼ ἐμοί τε καὶ [ἄλλοις
          ἀθανά]τοισιν. <lb/>ὁππότε δʼ ἄνθεσι γαῖʼ εὐώδε[σιν] εἰαρινο[ῖσι] <lb/>παντοδαποῖς θάλλῃ,
          τόθʼ ὑπὸ ζόφου ἠερόεντος <lb/>αὖτις ἄνει μέγα θαῦμα θεοῖς θνητοῖς τʼ ἀνθρώποις. <lb
            n="403a" rend="displayNum"/> [εἶπε δὲ πῶς σʼ ἥρπαξεν ὑπὸ ζόφον ἠερόεντα] <lb/>καὶ τίνι
          σʼ ἐξαπάτησε δόλῳ κρατερὸς Πολυδέγμων; </p>
      </sp>
      <p><lb n="405" rend="displayNum"/>
        <milestone unit="Para" ed="P"/>τὴν δʼ αὖ Περσεφόνη περικαλλὴς ἀντίον ηὔδα· </p>
      <sp>
        <p>
          <lb/>τοιγὰρ ἐγώ τοι, μῆτερ, ἐρέω νημερτέα πάντα· <lb/>εὖτέ μοι Ἑρμῆς ἦλθʼ ἐριούνιος
          ἄγγελος ὠκὺς <lb/>πὰρ πατέρος Κρονιδαο καὶ ἄλλων Οὐρανιώνων, <lb/>ἐλθεῖν ἐξ Ἐρέβευς, ἵνα
          ὀφθαλμοῖσιν ἰδοῦσα <lb n="410" rend="displayNum"/>λήξαις ἀθανάτοισι χόλου καὶ μήνιος
          αἰνῆς, <lb/>αὐτίκʼ ἐγὼν ἀνόρουσʼ ὑπὸ χάρματος· αὐτὰρ ὃ λάθρῃ <lb/>ἔμβαλέ μοι ῥοιῆς κόκκον,
          μελιηδέʼ ἐδωδήν, <lb/>ἄκουσαν δὲ βίῃ με προσηνάγκασσε πάσασθαι. <lb/>ὡς δέ μʼ ἀναρπάξας
          Κρονίδεω πυκινὴν διὰ μῆτιν <lb n="415" rend="displayNum"/>ᾤχετο πατρὸς ἐμοῖο, φέρων ὑπὸ
          κεύθεα γαίης, <lb/>ἐξερέω, καὶ πάντα διίξομαι, ὡς ἐρεείνεις. <lb/>ἡμεῖς μὲν μάλα πᾶσαι ἀνʼ
          ἱμερτὸν λειμῶνα, <lb/>Λευκίππη Φαινώ τε καὶ Ἠλέκτρη καὶ Ἰάνθη <lb/>καὶ Μελίτη Ἰάχη τε
          Ῥόδειά τε Καλλιρόη τε <lb n="420" rend="displayNum"/>Μηλόβοσίς τε Τύχη τε καὶ Ὠκυρόη
          καλυκῶπις <lb/>Χρυσηίς τʼ Ἰάνειρά τʼ Ἀκάστη τʼ Ἀδμήτη τε <lb/>καὶ Ῥοδόπη Πλουτώ τε καὶ
          ἱμερόεσσα Καλυψὼ <lb/>καὶ Στὺξ Οὐρανίη τε Γαλαξαύρη τʼ ἐρατεινὴ <lb/>Παλλάς τʼ ἐγρεμάχη
          καὶ Ἄρτεμις ἰοχέαιρα, <lb n="425" rend="displayNum"/>παίζομεν ἠδʼ ἄνθεα δρέπομεν χείρεσσʼ
          ἐρόεντα, <lb/>μίγδα κρόκον τʼ ἀγανὸν καὶ ἀγαλλίδας ἠδʼ ὑάκινθον <lb/>καὶ ῥοδέας κάλυκας
          καὶ λείρια, θαῦμα ἰδέσθαι, <lb/>νάρκισσόν θʼ, ὃν ἔφυσʼ ὥς περ κρόκον εὐρεῖα χθών.
          <lb/>αὐτὰρ ἐγὼ δρεπόμην περὶ χάρματι· γαῖα δʼ ἔνερθε <lb n="430" rend="displayNum"
          />χώρησεν· τῇ δʼ ἔκθορʼ ἄναξ κρατερὸς Πολυδέγμων· <lb/>βῆ δὲ φέρων ὑπὸ γαῖαν ἐν ἅρμασι
          χρυσείοισι <lb/>πόλλʼ ἀεκαζομένην· ἐβόησα δʼ ἄρʼ ὄρθια φωνῇ. <lb/>ταῦτά τοι ἀχνυμένη περ
          ἀληθέα πάντʼ ἀγορεύω. </p>
      </sp>
      <p>
        <lb/><milestone unit="Para" ed="P"/>ὣς τότε μὲν πρόπαν ἦμαρ ὁμόφρονα θυμὸν ἔχουσαι <lb
          n="435" rend="displayNum"/>πολλὰ μάλʼ ἀλλήλων κραδίην καὶ θυμὸν ἴαινον
        <lb/>ἀμφαγαπαζόμεναι· ἀχέων δʼ ἀπεπαύετο θυμός. <lb/>γηθοσύνας δʼ ἐδέχοντο παρʼ ἀλλήλων
        ἔδιδόν τε. <lb/>τῇσιν δʼ ἐγγύθεν ἦλθʼ Ἑκάτη λιπαροκρήδεμνος· <lb/>πολλὰ δʼ ἄρʼ ἀμφαγάπησε
        κόρην Δημήτερος ἁγνήν· <lb n="440" rend="displayNum"/>ἐκ τοῦ οἱ πρόπολος καὶ ὀπάων ἔπλετʼ
        ἄνασσα. <lb/><milestone unit="Para" ed="P"/>ταῖς δὲ μέτʼ ἄγγελον ἧκε βαρύκτυπος εὐρύοπα Ζεὺς
        <lb/>Ῥείην ἠύκομον, Δημήτερα κυανόπεπλον <lb/>ἀξέμεναι μετὰ φῦλα θεῶν, ὑπέδεκτο δὲ τιμὰς
        <lb/>δωσέμεν, ἅς κεν ἕλοιτο μετʼ ἀθανάτοισι θεοῖσι· <lb n="445" rend="displayNum"/>νεῦσε δέ
        οἱ κούρην ἔτεος περιτελλομένοιο <lb/>τὴν τριτάτην μὲν μοῖραν ὑπὸ ζόφον ἠερόεντα, <lb/>τὰς δὲ
        δύω παρὰ μητρὶ καὶ ἄλλοις ἀθανάτοισιν. <lb/>ὣς ἔφατʼ· οὐδʼ ἀπίθησε θεὰ Διὸς ἀγγελιάων.
          <milestone unit="card" n="449" ed="P"/>
        <lb/>ἐσσυμένως δʼ ἤιξε κατʼ Οὐλύμποιο καρήνων, <lb n="450" rend="displayNum"/>ἐς δʼ ἄρα
        Ῥάριον ἷξε, φερέσβιον οὖθαρ ἀρούρης <lb/>τὸ πρίν, ἀτὰρ τότε γʼ οὔτι φερέσβιον, ἀλλὰ ἕκηλον
        <lb/>ἑστήκει πανάφυλλον· ἔκευθε δʼ ἄρα κρῖ λευκὸν <lb/>μήδεσι Δήμητρος καλλισφύρου· αὐτὰρ
        ἔπειτα <lb/>μέλλεν ἄφαρ ταναοῖσι κομήσειν ἀσταχύεσσιν <lb n="455" rend="displayNum"/>ἦρος
        ἀεξομένοιο, πέδῳ δʼ ἄρα πίονες ὄγμοι <lb/>βρισέμεν ἀσταχύων, τὰ δʼ ἐν ἐλλεδανοῖσι δεδέσθαι.
        <lb/>ἔνθʼ ἐπέβη πρώτιστον ἀπʼ αἰθέρος ἀτρυγέτοιο· <lb/>ἀσπασίως δʼ ἴδον ἀλλήλας, κεχάρηντο
        δὲ θυμῷ. <lb/>τὴν δʼ ὧδε προσέειπε Ῥέη λιπαροκρήδεμνος· </p>
      <sp>
        <p>
          <lb n="460" rend="displayNum"/><milestone unit="Para" ed="P"/>δεῦρο τέκος, καλέει σε
          βαρύκτυπος εὐρύοπα Ζεὺς <lb/>ἐλθέμεναι μετὰ φῦλα θεῶν, ὑπέδεκτο δὲ τιμὰς <lb/>[δωσέμεν, ἅς
          κʼ ἐθέλῃσθα] μετʼ ἀθανάτοισι θεοῖσι. <lb/>[νεῦσε δέ σοι κούρην ἔτεος π]εριτελλομένοιο
          <lb/>[τὴν τριτάτην μὲν μοῖραν ὑπὸ ζόφον ἠ]ερόεντα, <lb n="465" rend="displayNum"/>[τὰς δὲ
          δύω παρὰ σοί τε καὶ ἄλλοις] ἀθανάτοισιν. <lb/>[ὣς ἄρʼ ἔφη τελέ]εσθαι· ἑῷ δʼ ἐπένευσε
          κάρητι. <lb/>[ἀλλʼ ἴθι, τέκνον] ἐμόν, καὶ πείθεο, μηδέ τι λίην <lb/>ἀ[ζηχὲς μεν]έαινε
          κελαινεφέι Κρονίωνι. <lb/>α[ἶψα δὲ κα]ρπὸν ἄεξε φερέσβιον ἀνθρώποισιν. </p>
      </sp>
      <p><lb n="470" rend="displayNum"/><milestone unit="Para" ed="P"/>ὣ<add>ς ἔφατʼ. οὐ</add>δʼ
        ἀπίθησεν ἐυστέφανος Δημήτηρ· <lb/>αἶψα δὲ καρπὸν ἀνῆκεν ἀρουράων ἐριβώλων· <lb/>πᾶσα δὲ
        φύλλοισίν τε καὶ ἄνθεσιν εὐρεῖα χθὼν <lb/>ἔβρισʼ· ἣ δὲ κιοῦσα θεμιστοπόλοις βασιλεῦσι
        <lb/>δεῖξεν Τριπτολέμῳ τε Διοκλεῖ τε πληξίππῳ <lb n="475" rend="displayNum"/>Εὐμόλπου τε βίῃ
        Κελεῷ θʼ ἡγήτορι λαῶν <lb/>δρησμοσύνην θʼ ἱερῶν καὶ ἐπέφραδεν ὄργια πᾶσι, <lb/>Τριπτολέμῳ τε
        Πολυξείνῳ, ἐπὶ τοῖς δὲ Διοκλεῖ <lb/>σεμνά, τά τʼ οὔπως ἔστι παρεξίμεν οὔτε πυθέσθαι
        <lb/>οὔτʼ ἀχέειν· μέγα γάρ τι θεῶν σέβας ἰσχάνει αὐδήν. <lb n="480" rend="displayNum"
        />ὄλβιος, ὃς τάδʼ ὄπωπεν ἐπιχθονίων ἀνθρώπων· <lb/>ὃς δʼ ἀτελὴς ἱερῶν ὅς τʼ ἄμμορος, οὔποθʼ
        ὁμοίων <lb/>αἶσαν ἔχει φθίμενός περ ὑπὸ ζόφῳ ἠερόεντι. </p>
      <p><lb/><milestone unit="Para" ed="P"/>αὐτὰρ ἐπειδὴ πάνθʼ ὑπεθήκατο δῖα θεάων, <lb/>βάν ῥʼ
        ἴμεν Οὔλυμπόνδε θεῶν μεθʼ ὁμήγυριν ἄλλων. <lb n="485" rend="displayNum"/>ἔνθα δὲ ναιετάουσι
        παραὶ Διὶ τερπικεραύνῳ <lb/>σεμναί τʼ αἰδοῖαι τε· μέγʼ ὄλβιος, ὅν τινʼ ἐκεῖναι
        <lb/>προφρονέως φίλωνται ἐπιχθονίων ἀνθρώπων· <lb/>αἶψα δέ οἱ πέμπουσιν ἐφέστιον ἐς μέγα
        δῶμα <lb/>Πλοῦτον, ὃς ἀνθρώποις ἄφενος θνητοῖσι δίδωσιν. <lb n="490" rend="displayNum"/>
        ἀλλʼ ἄγʼ Ἐλευσῖνος θυοέσσης δῆμον ἔχουσα <lb/>καὶ Πάρον ἀμφιρύτην Ἀντρῶνά τε πετρήεντα,
        <lb/>πότνια, ἀγλαόδωρʼ, ὡρηφόρε, Δηοῖ ἄνασσα, <lb/>αὐτὴ καὶ κούρη περικαλλὴς Περσεφόνεια·
        <lb/>πρόφρονες ἀντʼ ᾠδῆς βίοτον θυμήρεʼ ὄπαζε. <lb n="495" rend="displayNum"/>αὐτὰρ ἐγὼ καὶ
        σεῖο καὶ ἄλλης μνήσομʼ ἀοιδῆς. </p>
    </body>
  </text>
</TEI>
