<?xml version="1.0"?><TEI><teiHeader type="text" status="new">
		<fileDesc>
			<titleStmt>
				<title>Hymn to Apollo</title>
				<author>Callimachus</author>
				<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt><funder n="org:Tufts">Tufts</funder>
				
			</titleStmt>
			
			
			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>
		
		<encodingDesc>
			<editorialDecl>
				<correction method="silent" status="medium"/>
			</editorialDecl>
			<refsDecl n="text=intro" doctype="TEI.2">
				<state unit="text"/>
				<state n="chunk" unit="section"/>
			</refsDecl>
			<refsDecl n="text=hymns" doctype="TEI.2">
				<state unit="text"/>
				<state n="chunk" unit="poem"/>
				<state unit="line"/>
			</refsDecl>
			<refsDecl n="text=epigrams" doctype="TEI.2">
				<state unit="text"/>
				<state n="chunk" unit="poem"/>
				<state unit="line"/>
			</refsDecl>
		</encodingDesc>
		
		<profileDesc>
			<langUsage>
				<language id="greek">Greek</language>
				<language id="en">English</language>
				<language id="la">Latin</language>
				<language id="de">German</language>
				<language id="fr">French</language>
				<language id="it">Italian</language>
			</langUsage>
		</profileDesc>
		
		<revisionDesc>
			<change><date>23-Jul-02</date>
				<respStmt><name>AEM</name><resp>markup</resp></respStmt>
				<item>Initial markup
				</item>
			</change>
			<change><date>5/27/09</date><respStmt><name>RS</name><resp>(n/a)</resp></respStmt>
				<item>  
					$Log: call_gk.xml,v $
					Revision 1.4  2013-09-13 11:21:30  balmas01
					reverting texts back to pre_cts_reorg tagged version

					Revision 1.2  2011-09-07 13:40:45  rsingh04
					adding rend=displayNum or displayNumAndIdent to lb tags

					Revision 1.1  2011-09-07 13:33:17  rsingh04
					moved from Aristotle directory

					Revision 1.2  2011-01-15 16:10:31  gcrane
					alternate editions

					Revision 1.1  2011-01-01 22:28:59  gcrane
					LB milestones instead of L containers
					Q tags added

					Revision 1.1  2009/10/09 19:49:34  rsingh04
					more reorganizing of texts module by collection

					Revision 1.3  2009/05/27 16:39:10  rsingh04
					added/fixed cvs log keyword

				</item>
			</change>
		<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite file and converted to unicode</item>
      </change></revisionDesc>
		
	</teiHeader><text><body>
				
<div1 n="2" type="poem"><head>εἰς Απόλλωνα.</head>
<p>						<lb></lb>οἷον ὁ τὠπόλλωνος ἐσείσατο δάφνινος ὅρπηξ,
						<lb></lb>οἷα δʼ ὅλον τὸ μέλαθρον· ἑκὰς ἑκὰς ὅστις ἀλιτρός.
						<lb></lb>καὶ δή που τὰ θύρετρα καλῶι ποδὶ Φοῖβος ἀράσσει·
						<lb></lb>οὐχ ὁράαις; ἐπένευσεν ὁ Δήλιος ἡδύ τι φοῖνιξ
						<lb n="5" rend="displayNum"></lb>ἐξαπίνης, ὁ δὲ κύκνος ἐν ἠέρι καλὸν ἀείδει.
						<lb></lb>αὐτοὶ νῦν κατοχῆες ἀνακλίνεσθε πυλάων,
						<lb></lb>αὐταὶ δὲ κληῖδες· ὁ γὰρ θεὸς οὐκ ἔτι μακρήν.
						<lb></lb>οἱ δὲ νέοι μολπήν τε καὶ ἐς χορὸν ἐντύνεσθε.
						<lb></lb>ὡπόλλων οὐ παντὶ φαείνεται, ἀλλʼ ὅ τις ἐσθλός·
						<lb n="10" rend="displayNum"></lb>ὅς μιν ἴδηι, μέγας οὗτος, ὃς οὐκ ἴδε, λιτὸς ἐκεῖνος.
						<lb></lb>ὀψόμεθʼ, ὦ Ἑκάεργε, καὶ ἐσσόμεθʼ οὔποτε λιτοί.
						<lb></lb>μήτε σιωπηλὴν κίθαριν μήτʼ ἄψοφον ἴχνος
						<lb></lb>τοῦ Φοίβου τοὺς παῖδας ἔχειν ἐπιδημήσαντος,
						<lb></lb>εἰ τελέειν μέλλουσι γάμον πολιήν τε κερεῖσθαι,
						<lb n="15" rend="displayNum"></lb>ἑστήξειν δὲ τὸ τεῖχος ἐπʼ ἀρχαίοισι θεμέθλοις.
						<lb></lb>ἠγασάμην τοὺς παῖδας, ἐπεὶ χέλυς οὐκέτʼ ἀεργός.
						<lb></lb>εὐφημεῖτʼ ἀίοντες ἐπʼ Ἀπόλλωνος ἀοιδῆι.
						<lb></lb>εὐφημεῖ καὶ πόντος, ὅτε κλείουσιν ἀοιδοί
						<lb></lb>ἢ κίθαριν ἢ τόξα, Λυκωρέος ἔντεα Φοίβου.
						<lb n="20" rend="displayNum"></lb>οὐδὲ Θέτις Ἀχιλῆα κινύρεται αἴλινα μήτηρ,
						<lb></lb>ὁππόθʼ ἱὴ παιῆον ἱὴ παιῆον ἀκούσηι.
						<lb></lb>καὶ μὲν ὁ δακρυόεις ἀναβάλλεται ἄλγεα πέτρος,
						<lb></lb>ὅστις ἐνὶ Φρυγίηι διερὸς λίθος ἐστήρικται,
						<lb></lb>μάρμαρον ἀντὶ γυναικὸς ὀιζυρόν τι χανούσης.
							<pb n="22"></pb>
						<lb n="25" rend="displayNum"></lb>ἱὴ ἱὴ φθέγγεσθε· κακὸν μακάρεσσιν ἐρίζειν.
						<lb></lb>ὃς μάχεται μακάρεσσιν, ἐμῶι βασιλῆι μάχοιτο·
						<lb></lb>ὅστις ἐμῶι βασιλῆι, καὶ Ἀπόλλωνι μάχοιτο.
						<lb></lb>τὸν χορὸν ὡπόλλων, ὅ τι οἱ κατὰ θυμὸν ἀείδει,
						<lb></lb>τιμήσει· δύναται γάρ, ἐπεὶ Διὶ δεξιὸς ἧσται.
						<lb n="30" rend="displayNum"></lb>οὐδʼ ὁ χορὸς τὸν Φοῖβον ἐφʼ ἓν μόνον ἦμαρ ἀείσει,
						<lb></lb>ἔστι γὰρ εὔυμνος· τίς ἂν οὐ ῥέα Φοῖβον ἀείδοι;
						<lb rend="displayNumAndIndent"></lb>χρύσεα τὠπόλλωνι τό τʼ ἐνδυτὸν ἥ τʼ ἐπιπορπίς
						<lb></lb>ἥ τε λύρη τό τʼ ἄεμμα τὸ Λύκτιον ἥ τε φαρέτρη,
						<lb></lb>χρύσεα καὶ τὰ πέδιλα· πολύχρυσος γὰρ Ἀπόλλων.
						<lb n="35" rend="displayNum"></lb>καὶ δὲ πολυκτέανος· Πυθῶνί κε τεκμήραιο.
						<lb></lb>καὶ μὲν ἀεὶ καλὸς καὶ ἀεὶ νέος· οὔποτε Φοίβου
						<lb></lb>θηλείηισʼ οὐδʼ ὅσσον ἐπὶ χνόος ἦλθε παρειαῖς.
						<lb></lb>αἱ δὲ κόμαι θυόεντα πέδωι λείβουσιν ἔλαια.
						<lb></lb>οὐ λίπος Ἀπόλλωνος ἀποστάζουσιν ἔθειραι,
						<lb n="40" rend="displayNum"></lb>ἀλλʼ αὐτὴν πανάκειαν· ἐν ἄστεϊ δʼ ὦι κεν ἐκεῖναι
						<lb></lb>πρῶκες ἔραζε πέσωσιν ἀκήρια πάντʼ ἐγένοντο.
						<lb rend="displayNumAndIndent"></lb>τέχνηι δʼ ἀμφιλαφὴς οὔ τις τόσον ὅσσον Ἀπόλλων·
						<lb></lb>κεῖνος ὀιστευτὴν ἔλαχʼ ἀνέρα, κεῖνος ἀοιδόν
						<lb></lb>(Φοίβωι γὰρ καὶ τόξον ἐπιτρέπεται καὶ ἀοιδή),
						<lb n="45" rend="displayNum"></lb>κείνου δὲ θριαὶ καὶ μάντιες· ἐκ δέ νυ Φοίβου
						<lb></lb>ἰητροὶ δεδάασιν ἀνάβλησιν θανάτοιο.
							<milestone unit="card" n="47"/>
						<lb rend="displayNumAndIndent"></lb>Φοῖβον καὶ Νόμιον κικλήσκομεν ἐξέτι κείνου,
						<lb></lb>ἐξότʼ ἐπʼ Ἀμφρυσσῶι ζευγίτιδας ἔτρεφεν ἵππους
						<lb></lb>ἠιθέου ὑπʼ ἔρωτι κεκαυμένος Ἀδμήτοιο.
						<lb n="50" rend="displayNum"></lb>ῥεῖά κε βουβόσιον τελέθοι πλέον, οὐδέ κεν αἶγες
						<lb></lb>δεύοιντο βρεφέων ἐπιμηλάδες ἧισιν Ἀπόλλων
						<lb></lb>βοσκομένηισʼ ὀφθαλμὸν ἐπήγαγεν· οὐδʼ ἀγάλακτες
						<lb></lb>οἴιες οὐδʼ ἄκυθοι, πᾶσαι δέ κεν εἶεν ὕπαρνοι,
						<lb></lb>ἡ δέ κε μουνοτόκος διδυμητόκος αἶψα γένοιτο.
						<lb rend="displayNumAndIndent" n="55"></lb>Φοίβωι δʼ ἑσπόμενοι πόλιας διεμετρήσαντο
						<lb></lb>ἄνθρωποι· Φοῖβος γὰρ ἀεὶ πολίεσσι φιληδεῖ
						<lb></lb>κτιζομένηισʼ, αὐτὸς δὲ θεμείλια Φοῖβος ὑφαίνει.
							<pb n="23"></pb>
						<lb></lb>τετραέτης τὰ πρῶτα θεμείλια Φοῖβος ἔπηξε
						<lb></lb>καλῆι ἐν Ὀρτυγίηι περιηγέος ἐγγύθι λίμνης.
						<lb n="60" rend="displayNum"></lb>Ἄρτεμις ἀγρώσσουσα καρήατα συνεχὲς αἰγῶν
						<lb></lb>Κυνθιάδων φορέεσκεν, ὃ δʼ ἔπλεκε βωμὸν Ἀπόλλων.
						<lb></lb>δείματο μὲν κεράεσσιν ἐδέθλια, πῆξε δὲ βωμὸν
						<lb></lb>ἐκ κεράων, κεραοὺς δὲ πέριξ ὑπεβάλλετο τοίχους.
						<lb></lb>ὧδʼ ἔμαθεν τὰ πρῶτα θεμείλια Φοῖβος ἐγείρειν.
						<lb n="65" rend="displayNum"></lb>Φοῖβος καὶ βαθύγειον ἐμὴν πόλιν ἔφρασε Βάττωι
						<lb></lb>καὶ Λιβύην ἐσιόντι κόραξ ἡγήσατο λαῶι
						<lb></lb>δεξιὸς οἰκιστῆρι καὶ ὤμοσε τείχεα δώσειν
						<lb></lb>ἡμετέροις βασιλεῦσιν· ἀεὶ δʼ εὔορκος Ἀπόλλων.
						<lb></lb>ὤπολλον, πολλοί σε Βοηδρόμιον καλέουσι,
						<lb n="70" rend="displayNum"></lb>πολλοὶ δὲ Κλάριον, πάντη δέ τοι οὔνομα πουλύ·
						<lb></lb>αὐτὰρ ἐγὼ Καρνεῖον· ἐμοὶ πατρώιον οὕτω.
						<lb></lb>Σπάρτη τοι Καρνεῖε τὸ δὴ πρώτιστον ἔδεθλον,
						<lb></lb>δεύτερον αὖ Θήρη, τρίτατόν γε μὲν ἄστυ Κυρήνης.
						<lb></lb>ἐκ μέν σε Σπάρτης ἕκτον γένος Οἰδιπόδαο
						<lb n="75" rend="displayNum"></lb>ἤγαγε Θηραίην ἐς ἀπόκτισιν· ἐκ δέ σε Θήρης
						<lb></lb>οὖλος Ἀριστοτέλης Ἀσβυστίδι πάρθετο γαίηι,
						<lb></lb>δεῖμε δέ τοι μάλα καλὸν ἀνάκτορον, ἐν δὲ πόληι
						<lb></lb>θῆκε τελεσφορίην ἐπετήσιον, ἧι ἐνὶ πολλοί
						<lb></lb>ὑστάτιον πίπτουσιν ἐπʼ ἰσχίον, ὦ ἄνα, ταῦροι.
						<lb n="80" rend="displayNum"></lb>ἱὴ ἱὴ Καρνεῖε πολύλλιτε, σεῖο δὲ βωμοί
						<lb></lb>ἄνθεα μὲν φορέουσιν ἐν εἴαρι τόσσα περ Ὧραι
						<lb></lb>ποικίλʼ ἀγινεῦσι ζεφύρου πνείοντος ἐέρσην,
						<lb></lb>χείματι δὲ κρόκον ἡδύν· ἀεὶ δέ τοι ἀέναον πῦρ,
						<lb></lb>οὐδέ ποτε χθιζὸν περιβόσκεται ἄνθρακα τέφρη.
						<lb n="85" rend="displayNum"></lb>ἦ ῥʼ ἐχάρη μέγα Φοῖβος, ὅτε ζωστῆρες Ἐνυοῦς
						<lb></lb>ἀνέρες ὠρχήσαντο μετὰ ξανθῆισι Λιβύσσαις,
						<lb></lb>τέθμιαι εὖτέ σφιν Καρνειάδες ἤλυθον ὧραι.
						<lb></lb>οἳ δʼ οὔπω πηγῆισι Κύρης ἐδύναντο πελάσσαι
						<lb></lb>Δωριέες, πυκινῆν δὲ νάπαις Ἄζιλιν ἔναιον.
						<lb n="90" rend="displayNum"></lb>τοὺς μὲν ἄναξ ἴδεν αὐτός, ἑῆι δʼ ἐπεδείξατο νύμφηι
							<pb n="24"></pb>
						<lb></lb>στὰς ἐπὶ Μυρτούσσης κερατώδεος, ἧχι λέοντα
						<lb></lb>Ὑψηὶς κατέπεφνε βοῶν σίνιν Εὐρυπύλοιο.
						<lb></lb>οὐ κείνου χορὸν εἶδε θεώτερον ἄλλον Ἀπόλλων,
						<lb></lb>οὐδὲ πόλει τόσʼ ἔνειμεν ὀφέλσιμα, τόσσα Κυρήνηι,
						<lb n="95" rend="displayNum"></lb>μνωόμενος προτέρης ἁρπακτύος. οὐδὲ μὲν αὐτοί
						<lb></lb>Βαττιάδαι Φοίβοιο πλέον θεὸν ἄλλον ἔτεισαν.
						<lb></lb>ἱὴ ἱὴ παιῆον ἀκούομεν, οὕνεκα τοῦτο
						<lb></lb>Δελφός τοι πρώτιστον ἐφύμνιον εὕρετο λαός,
						<lb></lb>ἦμος ἑκηβολίην χρυσέων ἐπεδείκνυσο τόξων.
						<lb n="100" rend="displayNum"></lb>Πυθώ τοι κατιόντι συνήντετο δαιμόνιος θήρ,
						<lb></lb>αἰνὸς ὄφις. τὸν μὲν σὺ κατήναρες ἄλλον ἐπʼ ἄλλωι
						<lb></lb>βάλλων ὠκὺν ὀιστόν, ἐπηύτησε δὲ λαός,
						<lb></lb>ʼἱὴ ἱὴ παιῆον, ἵει βέλος, εὐθύ σε μήτηρ
						<lb></lb>γείνατʼ ἀοσσητῆραʼ· τὸ δʼ ἐξέτι κεῖθεν ἀείδηι.
						<lb n="105" rend="displayNum"></lb>ὁ Φθόνος Ἀπόλλωνος ἐπʼ οὔατα λάθριος εἶπεν
						<lb></lb>ʼοὐκ ἄγαμαι τὸν ἀοιδὸν ὃς οὐδʼ ὅσα πόντος ἀείδειʼ.
						<lb></lb>τὸν Φθόνον ὡπόλλων ποδί τʼ ἤλασεν ὧδέ τʼ ἔειπεν·
						<lb></lb>ʼἈσσυρίου ποταμοῖο μέγας ῥόος, ἀλλὰ τὰ πολλά
						<lb></lb>λύματα γῆς καὶ πολλὸν ἐφʼ ὕδατι συρφετὸν ἕλκει.
						<lb n="110" rend="displayNum"></lb>Δηοῖ δʼ οὐκ ἀπὸ παντὸς ὕδωρ φορέουσι μέλισσαι,
						<lb></lb>ἀλλʼ ἥτις καθαρή τε καὶ ἀχράαντος ἀνέρπει
						<lb></lb>πίδακος ἐξ ἱερῆς ὀλίγη λιβὰς ἄκρον ἄωτονʼ.
						<lb></lb>χαῖρς ἄναξ· ὁ δὲ Μῶμος, ἵνʼ ὁ Φθόνος, ἔνθα νέοιτο.
							<pb n="25"></pb></p></div1>
				
			</body></text></TEI>