<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader status="new" type="text">
    <fileDesc>
      <titleStmt>
	<title>To Demeter </title>
	<title type="sub">Machine readable text</title>
	<editor role="editor">Hugh G. Evelyn-White</editor>
	<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
	
      </titleStmt>

      <extent>about 159Kb</extent>

      

      <sourceDesc>
	<bibl>	  <author>Anonymous</author>
	  <title>The Homeric Hymns and Homerica
with an English Translation by Hugh G. Evelyn-White.
Homeric Hymns</title>
	  <publisher>Cambridge, MA.,Harvard University Press; London, William Heinemann Ltd.</publisher>
	  <date>1914</date>
	</bibl>
      </sourceDesc>

    </fileDesc>

    <encodingDesc>
      <refsDecl doctype="TEI.2">
	<state unit="hymn" n="chunk" delim="."/>
	<state unit="line"/>
      </refsDecl>
     <!--  <refsDecl doctype="TEI.2">
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
	<language id="greek">Greek</language>
      </langUsage>
    </profileDesc>

    <revisionDesc>
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change></revisionDesc>

  </teiHeader><text xml:lang="grc"><body>
<p>	<milestone unit="card" n="1" ed="P"/>
<lb></lb><milestone unit="Para" ed="P"/>Δήμητρʼ ἠύκομον, σεμνὴν θεόν, ἄρχομʼ ἀείδειν,
<lb></lb>αὐτὴν ἠδὲ θύγατρα τανύσφυρον, ἣν Ἀιδωνεὺς
<lb></lb>ἥρπαξεν, δῶκεν δὲ βαρύκτυπος εὐρύοπα Ζεύς,
<lb></lb>νόσφιν Δήμητρος χρυσαόρου, ἀγλαοκάρπου,
<lb n="5" rend="displayNum"></lb> παίζουσαν κούρῃσι σὺν Ὠκεανοῦ βαθυκόλποις
<lb></lb>ἄνθεά τʼ αἰνυμένην, ῥόδα καὶ κρόκον ἠδʼ ἴα καλὰ
<lb></lb>λειμῶνʼ ἂμ μαλακὸν καὶ ἀγαλλίδας ἠδʼ ὑάκινθον
<lb></lb>νάρκισσόν θʼ, ὃν φῦσε δόλον καλυκώπιδι κούρῃ
<lb></lb>Γαῖα Διὸς βουλῇσι χαριζομένη Πολυδέκτῃ,
<lb n="10" rend="displayNum"></lb> θαυμαστὸν γανόωντα· σέβας τό γε πᾶσιν ἰδέσθαι
<lb></lb>ἀθανάτοις τε θεοῖς ἠδὲ θνητοῖς ἀνθρώποις·
<lb></lb>τοῦ καὶ ἀπὸ ῥίζης ἑκατὸν κάρα ἐξεπεφύκει·
<lb></lb>κὦζʼ ἥδιστʼ ὀδμή, πᾶς τʼ οὐρανὸς εὐρὺς ὕπερθεν
<lb></lb>γαῖά τε πᾶσʼ ἐγελάσσε καὶ ἁλμυρὸν οἶδμα θαλάσσης.
<lb n="15" rend="displayNum"></lb>ἣ δʼ ἄρα θαμβήσασʼ ὠρέξατο χερσὶν ἅμʼ ἄμφω
<lb></lb>καλὸν ἄθυρμα λαβεῖν· χάνε δὲ χθὼν εὐρυάγυια
<lb></lb>Νύσιον ἂμ πεδίον, τῇ ὄρουσεν ἄναξ Πολυδέγμων
<lb></lb>ἵπποις ἀθανάτοισι, Κρόνου πολυώνυμος υἱός.
<lb></lb><milestone unit="Para" ed="P"/>ἁρπάξας δʼ ἀέκουσαν ἐπὶ χρυσέοισιν ὄχοισιν
<lb n="20" rend="displayNum"></lb>ἦγʼ ὀλοφυρομένην· ἰάχησε δʼ ἄρʼ ὄρθια φωνῇ,
<lb></lb>κεκλομένη πατέρα Κρονίδην ὕπατον καὶ ἄριστον.
<lb></lb>οὐδέ τις ἀθανάτων οὐδὲ θνητῶν ἀνθρώπων
<lb></lb>ἤκουσεν φωνῆς, οὐδʼ ἀγλαόκαρποι ἐλαῖαι†
<lb></lb>εἰ μὴ Περσαίου θυγάτηρ ἀταλὰ φρονέουσα
<lb n="25" rend="displayNum"></lb>ἄιεν ἐξ ἄντρου,  Ἑκάτη λιπαροκρήδεμνος,
<lb></lb>Ἠέλιός τε ἄναξ, Ὑπερίονος ἀγλαὸς υἱός,
<lb></lb>κούρης κεκλομένης πατέρα Κρονίδην· ὃ δὲ νόσφιν
<lb></lb>ἧστο θεῶν ἀπάνευθε πολυλλίστῳ ἐνὶ νηῷ,
<lb></lb>δέγμενος ἱερὰ καλὰ παρὰ θνητῶν ἀνθρώπων.
<lb n="30" rend="displayNum"></lb>τὴν δʼ ἀεκαζομένην ἦγεν Διὸς ἐννεσίῃσι
<lb></lb>πατροκασίγνητος, Πολυσημάντωρ Πολυδέγμων,
<lb></lb>ἵπποις ἀθανάτοισι, Κρόνου πολυώνυμος υἱός.
<lb></lb><milestone unit="Para" ed="P"/>ὄφρα μὲν οὖν γαῖάν τε καὶ οὐρανὸν ἀστερόεντα
<lb></lb>λεῦσσε θεὰ καὶ πόντον ἀγάρροον ἰχθυόεντα
<lb n="35" rend="displayNum"></lb>αὐγάς τʼ ἠελίου,  ἔτι δʼ ἤλπετο μητέρα κεδνὴν
<lb></lb>ὄψεσθαι καὶ φῦλα θεῶν αἰειγενετάων,
<lb></lb>τόφρα οἱ ἐλπὶς ἔθελγε μέγαν νόον ἀχνυμένης περ·
<lb></lb><gap></gap>ἤχησαν δʼ ὀρέων κορυφαὶ καὶ βένθεα πόντου
<lb></lb>φωνῇ ὑπʼ ἀθανάτῃ· τῆς δʼ ἔκλυε πότνια μήτηρ.
<milestone unit="card" n="40" ed="P"/>
<lb n="40" rend="displayNum"></lb><milestone unit="Para" ed="P"/>ὀξὺ δέ μιν κραδίην ἄχος ἔλλαβεν,  ἀμφὶ δὲ χαίταις
<lb></lb>ἀμβροσίαις κρήδεμνα δαΐζετο χερσὶ φίλῃσι,
<lb></lb>κυάνεον δὲ κάλυμμα κατʼ ἀμφοτέρων βάλετʼ ὤμων,
<lb></lb>σεύατο δʼ ὥστʼ οἰωνός, ἐπὶ τραφερήν τε καὶ ὑγρὴν
<lb></lb>μαιομένη· τῇ δʼ οὔτις ἐτήτυμα μυθήσασθαι
<lb n="45" rend="displayNum"></lb>ἤθελεν οὔτε θεῶν οὔτε θνητῶν ἀνθρώπων,
<lb></lb>οὔτʼ οἰωνῶν τις τῇ ἐτήτυμος ἄγγελος ἦλθεν.
<lb></lb>ἐννῆμαρ μὲν ἔπειτα κατὰ χθόνα πότνια Δηὼ
<lb></lb>στρωφᾶτʼ αἰθομένας δαΐδας μετὰ χερσὶν ἔχουσα,
<lb></lb>οὐδέ ποτʼ ἀμβροσίης καὶ νέκταρος ἡδυπότοιο
<lb n="50" rend="displayNum"></lb>πάσσατʼ ἀκηχεμένη,  οὐδὲ χρόα βάλλετο λουτροῖς.
<lb></lb>ἀλλʼ ὅτε δὴ δεκάτη οἱ ἐπήλυθε φαινολὶς ἠώς,
<lb></lb>ἤντετό οἱ Ἑκάτη, σέλας ἐν χείρεσσιν ἔχουσα
<lb></lb>καί ῥά οἱ ἀγγελέουσα ἔπος φάτο φώνησέν τε·
</p>

<sp><p><lb></lb><milestone unit="Para" ed="P"/>πότνια Δημήτηρ, ὡρηφόρε, ἀγλαόδωρε,
<lb n="55" rend="displayNum"></lb>τίς θεῶν οὐρανίων ἠὲ θνητῶν ἀνθρώπων
<lb></lb>ἥρπασε Περσεφόνην καὶ σὸν φίλον ἤκαχε θυμόν;
<lb></lb>φωνῆς γὰρ ἤκουσʼ, ἀτὰρ οὐκ ἴδον ὀφθαλμοῖσιν,
<lb></lb>ὅστις ἔην· σοὶ δʼ ὦκα λέγω νημερτέα πάντα.</p></sp>
<p>
<lb></lb><milestone unit="Para" ed="P"/>ὣς ἄρʼ ἔφη Ἑκάτη· τὴν δʼ οὐκ ἠμείβετο μύθῳ
<lb n="60" rend="displayNum"></lb>Ῥείης ἠυκόμου θυγάτηρ,  ἀλλʼ ὦκα σὺν αὐτῇ
<lb></lb>ἤιξʼ αἰθομένας δαΐδας μετὰ χερσὶν ἔχουσα.
<lb></lb>Ἠέλιον δʼ ἵκοντο, θεῶν σκοπὸν ἠδὲ καὶ ἀνδρῶν,
<lb></lb>στὰν δʼ ἵππων προπάροιθε καὶ εἴρετο δῖα θεάων·
</p>
<sp><p><lb></lb><milestone unit="Para" ed="P"/>ἠέλιʼ, αἴδεσσαί με θεὰν σύ περ, εἴ ποτε δή σευ
<lb n="65" rend="displayNum"></lb>ἢ ἔπει ἢ ἔργῳ κραδίην καὶ θυμὸν ἴηνα·
<lb></lb>κούρην τὴν ἔτεκον, γλυκερὸν θάλος, εἴδεϊ κυδρήν,
<lb></lb>τῆς ἀδινὴν ὄπʼ ἄκουσα διʼ αἰθέρος ἀτρυγέτοιο
<lb></lb>ὥστε βιαζομένης, ἀτὰρ οὐκ ἴδον ὀφθαλμοῖσιν.
<lb></lb>ἀλλά, σὺ γὰρ δὴ πᾶσαν ἐπὶ χθόνα καὶ κατὰ πόντον
<lb n="70" rend="displayNum"></lb>αἰθέρος ἐκ δίης καταδέρκεαι ἀκτίνεσσι,
<lb></lb>νημερτέως μοι ἔνισπε φίλον τέκος, εἴ που ὄπωπας,
<lb></lb>ὅστις νόσφιν ἐμεῖο λαβὼν ἀέκουσαν ἀνάγκῃ
<lb></lb>οἴχεται ἠὲ θεῶν ἢ καὶ θνητῶν ἀνθρώπων.
</p></sp>
<p><lb></lb><milestone unit="Para" ed="P"/>ὣς φάτο· τὴν δʼ Ὑπεριονίδης ἠμείβετο μύθῳ·
</p>
<sp><p>
<lb n="75" rend="displayNum"></lb>Ῥείης ἠυκόμου θύγατερ,  Δήμητερ ἄνασσα,
<lb></lb>εἰδήσεις· δὴ γὰρ μέγα σʼ ἅζομαι ἠδʼ ἐλεαίρω
<lb></lb>ἀχνυμένην περὶ παιδὶ τανυσφύρῳ· οὐδέ τις ἄλλος
<lb></lb>αἴτιος ἀθανάτων, εἰ μὴ νεφεληγερέτα Ζεύς,
<lb></lb>ὅς μιν ἔδωκʼ Ἀίδῃ θαλερὴν κεκλῆσθαι ἄκοιτιν
<lb n="80" rend="displayNum"></lb>αὐτοκασιγνήτῳ· ὃ δʼ ὑπὸ ζόφον ἠερόεντα
<lb></lb>ἁρπάξας ἵπποισιν ἄγεν μεγάλα ἰάχουσαν.
<lb></lb>ἀλλά, θεά, κατάπαυε μέγαν γόον· οὐδέ τί σε χρὴ
<lb></lb>μὰψ αὔτως ἄπλητον ἔχειν χόλον· οὔ τοι ἀεικὴς
<lb></lb>γαμβρὸς ἐν ἀθανάτοις Πολυσημάντωρ Ἀιδωνεύς,
<lb n="85" rend="displayNum"></lb>αὐτοκασίγνητος καὶ ὁμόσπορος· ἀμφὶ δὲ τιμὴν
<lb></lb>ἔλλαχεν ὡς τὰ πρῶτα διάτριχα δασμὸς ἐτύχθη,
<lb></lb>τοῖς μεταναιετάειν, τῶν ἔλλαχε κοίρανος εἶναι.
</p></sp>
<p>
<milestone unit="card" n="87" ed="P"/>
<lb></lb><milestone unit="Para" ed="P"/>ὣς εἰπὼν ἵπποισιν ἐκέκλετο· τοὶ δʼ ὑπʼ ὀμοκλῆς
<lb></lb>ῥίμφα φέρον θοὸν ἅρμα τανύπτεροι ὥστʼ οἰωνοί.
<lb n="90" rend="displayNum"></lb>Τὴν δʼ ἄχος αἰνότερον καὶ κύντερον ἵκετο θυμόν·
<lb></lb>χωσαμένη δὴ ἔπειτα κελαινεφέι Κρονίωνι
<lb></lb>νοσφισθεῖσα θεῶν ἀγορὴν καὶ μακρὸν Ὄλυμπον
<lb></lb>ᾤχετʼ ἐπʼ ἀνθρώπων πόλιας καὶ πίονα ἔργα
<lb></lb>εἶδος ἀμαλδύνουσα πολὺν χρόνον· οὐδέ τις ἀνδρῶν
<lb n="95" rend="displayNum"></lb>εἰσορόων γίγνωσκε βαθυζώνων τε γυναικῶν,
<lb></lb>πρίν γʼ ὅτε δὴ Κελεοῖο δαΐφρονος ἵκετο δῶμα,
<lb></lb>ὃς τότʼ Ἐλευσῖνος θυοέσσης κοίρανος ἦεν.
<lb></lb>ἕζετο δʼ ἐγγὺς ὁδοῖο φίλον τετιημένη ἦτορ,
<lb></lb>Παρθενίῳ φρέατι, ὅθεν ὑδρεύοντο πολῖται,
<lb n="100" rend="displayNum"></lb>ἐν σκιῇ,  αὐτὰρ ὕπερθε πεφύκει θάμνος ἐλαίης,
<lb></lb>γρηὶ παλαιγενέι ἐναλίγκιος, ἥτε τόκοιο
<lb></lb>εἴργηται δώρων τε φιλοστεφάνου Ἀφροδίτης,
<lb></lb>οἷαί τε τροφοί εἰσι θεμιστοπόλων βασιλήων
<lb></lb>παίδων καὶ ταμίαι κατὰ δώματα ἠχήεντα.
<lb n="105" rend="displayNum"></lb>τὴν δὲ ἴδον Κελεοῖο Ἐλευσινίδαο θύγατρες
<lb></lb>ἐρχόμεναι μεθʼ ὕδωρ εὐήρυτον, ὄφρα φέροιεν
<lb></lb>κάλπισι χαλκείῃσι φίλα πρὸς δώματα πατρός,
<lb></lb>τέσσαρες, ὥστε θεαί, κουρήιον ἄνθος ἔχουσαι,
<lb></lb>Καλλιδίκη καὶ Κλεισιδίκη Δημώ τʼ ἐρόεσσα
<lb n="110" rend="displayNum"></lb>Καλλιθόη θʼ,  ἣ τῶν προγενεστάτη ἦεν ἁπασῶν·
<lb></lb>οὐδʼ ἔγνον· χαλεποὶ δὲ θεοὶ θνητοῖσιν ὁρᾶσθαι.
<lb></lb>ἀγχοῦ δʼ ἱστάμεναι ἔπεα πτερόεντα προσηύδων·
</p>
<sp><p><lb></lb><milestone unit="Para" ed="P"/>τίς πόθεν ἐσσί, γρῆυ, παλαιγενέων ἀνθρώπων;
<lb></lb>τίπτε δὲ νόσφι πόληος ἀπέστιχες, οὐδὲ δόμοισι
<lb n="115" rend="displayNum"></lb>πίλνασαι;  ἔνθα γυναῖκες ἀνὰ μέγαρα σκιόεντα
<lb></lb>τηλίκαι, ὡς σύ περ ὧδε καὶ ὁπλότεραι γεγάασιν,
<lb></lb>αἵ κέ σε φίλωνται ἠμὲν ἔπει ἠδὲ καὶ ἔργῳ.</p></sp>
<p>
<milestone unit="card" n="118" ed="P"/>
<lb></lb><milestone unit="Para" ed="P"/>ὣς ἔφαν· ἣ δʼ ἐπέεσσιν ἀμείβετο πότνα θεάων·
</p>
<sp><p><lb></lb>τέκνα φίλʼ, αἵ τινές ἐστε γυναικῶν θηλυτεράων,
<lb n="120" rend="displayNum"></lb>χαίρετʼ· ἐγὼ δʼ ὑμῖν μυθήσομαι· οὔ τοι ἀεικὲς
<lb></lb>ὑμῖν εἰρομένῃσιν ἀληθέα μυθήσασθαι.
<lb></lb>Δωσὼ ἐμοί γʼ ὄνομʼ ἐστί· τὸ γὰρ θέτο πότνια μήτηρ.
<lb></lb>νῦν αὖτε Κρήτηθεν ἐπʼ εὐρέα νῶτα θαλάσσης
<lb></lb>ἤλυθον οὐκ ἐθέλουσα, βίῃ δʼ ἀέκουσαν ἀνάγκῃ
<lb n="125" rend="displayNum"></lb>ἄνδρες ληιστῆρες ἀπήγαγον.  οἳ μὲν ἔπειτα
<lb></lb>νηὶ θοῇ Θόρικόνδε κατέσχεθον, ἔνθα γυναῖκες
<lb></lb>ἠπείρου ἐπέβησαν ἀολλέες ἠδὲ καὶ αὐτοί,
<lb></lb>δεῖπνόν τʼ ἐπηρτύνοντο παρὰ πρυμνήσια νηός·
<lb></lb>ἀλλʼ ἐμοὶ οὐ δόρποιο μελίφρονος ἤρατο θυμός·
<lb n="130" rend="displayNum"></lb>λάθρη δʼ ὁρμηθεῖσα διʼ ἠπείροιο μελαίνης
<lb></lb>φεύγου ὑπερφιάλους σημάντορας, ὄφρα κε μή με
<lb></lb>ἀπριάτην περάσαντες ἐμῆς ἀποναίατο τιμῆς.
<lb></lb>οὕτω δεῦρʼ ἱκόμην ἀλαλημένη, οὐδέ τι οἶδα,
<lb></lb>ἥ τις δὴ γαῖʼ ἐστι καὶ οἵ τινες ἐγγεγάασιν.
<lb n="135" rend="displayNum"></lb>ἀλλʼ ὑμῖν μὲν πάντες Ὀλύμπια δώματʼ ἔχοντες
<lb></lb>δοῖεν κουριδίους ἄνδρας, καὶ τέκνα τεκέσθαι,
<lb></lb>ὡς ἐθέλουσι τοκῆες· ἐμὲ δʼ αὖτʼ οἰκτείρατε, κοῦραι.
<lb n="137a" rend="displayNum"></lb>[τοῦτο δέ μοι σαφέως ὑποθήκατε,  ὄφρα πύθωμαι,]
<lb></lb>προφρονέως, φίλα τέκνα, τέων πρὸς δώμαθʼ ἵκωμαι
<lb></lb>ἀνέρος ἠδὲ γυναικός, ἵνα σφίσιν ἐργάζωμαι
<lb n="140" rend="displayNum"></lb>πρόφρων,  οἷα γυναικὸς ἀφήλικος ἔργα τέτυκται·
<lb></lb>καὶ κεν παῖδα νεογνὸν ἐν ἀγκοίνῃσιν ἔχουσα
<lb></lb>καλὰ τιθηνοίμην καὶ δώματα τηρήσαιμι
<lb></lb>καί κε λέχος στορέσαιμι μυχῷ θαλάμων εὐπήκτων
<lb></lb>δεσπόσυνον καί κʼ ἔργα διδασκήσαιμι γυναῖκας.
</p></sp>
<p><lb n="145" rend="displayNum"></lb><milestone unit="Para" ed="P"/>φῆ ῥα θεά· τὴν δʼ αὐτίκʼ ἀμείβετο παρθένος ἀδμής,
<lb></lb>Καλλιδίκη, Κελεοῖο θυγατρῶν εἶδος ἀρίστη·
<milestone unit="card" n="147" ed="P"/>
</p>
<sp><p><lb></lb><milestone unit="Para" ed="P"/>μαῖα, θεῶν μὲν δῶρα καὶ ἀχνύμενοί περ ἀνάγκῃ
<lb></lb>τέτλαμεν ἄνθρωποι· δὴ γὰρ πολὺ φέρτεροί εἰσι.
<lb></lb>ταῦτα δέ τοι σαφέως ὑποθήσομαι ἠδʼ ὀνομήνω
<lb n="150" rend="displayNum"></lb>ἀνέρας οἷσιν ἔπεστι μέγα κράτος ἐνθάδε τιμῆς
<lb></lb>δήμου τε προὔχουσιν ἰδὲ κρήδεμνα πόληος
<lb></lb>εἰρύαται βουλῇσι καὶ ἰθείῃσι δίκῃσιν·
<lb></lb>ἠμὲν Τριπτολέμου πυκιμήδεος ἠδὲ Διόκλου
<lb></lb>ἠδὲ Πολυξείνου καὶ ἀμύμονος Εὐμόλποιο
<lb n="155" rend="displayNum"></lb>καὶ Δολίχου καὶ πατρὸς ἀγήνορος ἡμετέροιο,
<lb></lb>τῶν πάντων ἄλοχοι κατὰ δώματα πορσαίνουσι·
<lb></lb>τάων οὐκ ἄν τίς σε κατὰ πρώτιστον ὀπωπὴν
<lb></lb>εἶδος ἀτιμήσασα δόμων ἀπονοσφίσσειεν,
<lb></lb>ἀλλά σε δέξονται· δὴ γὰρ θεοείκελός ἐσσι.
<lb n="160" rend="displayNum"></lb>εἰ δʼ ἐθέλεις,  ἐπίμεινον, ἵνα πρὸς δώματα πατρὸς
<lb></lb>ἔλθωμεν καὶ μητρὶ βαθυζώνῳ Μετανείρῃ
<lb></lb>εἴπωμεν τάδε πάντα διαμπερές, αἴ κέ σʼ ἀνώγῃ
<lb></lb>ἡμέτερόνδʼ ἰέναι μηδʼ ἄλλων δώματʼ ἐρευνᾶν.
<lb></lb>τηλύγετος δέ οἱ υἱὸς ἐνὶ μεγάρῳ εὐπήκτῳ
<lb n="165" rend="displayNum"></lb>ὀψίγονος τρέφεται,  πολυεύχετος ἀσπάσιός τε.
<lb></lb>εἰ τόν γʼ ἐκθρέψαιο καὶ ἥβης μέτρον ἵκοιτο,
<lb></lb>ῥεῖά κέ τίς σε ἰδοῦσα γυναικῶν θηλυτεράων
<lb></lb>ζηλώσαι· τόσα κέν τοι ἀπὸ θρεπτήρια δοίη.
</p></sp>
<p><lb></lb><milestone unit="Para" ed="P"/>ὣς ἔφαθʼ· ἣ δʼ ἐπένευσε καρήατι· ταὶ δὲ φαεινὰ
<lb n="170" rend="displayNum"></lb>πλησάμεναι ὕδατος φέρον ἄγγεα κυδιάουσαι.
<lb></lb>ῥίμφα δὲ πατρὸς ἵκοντο μέγαν δόμον, ὦκα δὲ μητρὶ
<lb></lb>ἔννεπον, ὡς εἶδόν τε καὶ ἔκλυον. ἣ δὲ μάλʼ ὦκα
<lb></lb>ἐλθούσας ἐκέλευε καλεῖν ἐπʼ ἀπείρονι μισθῷ.
<lb></lb>αἳ δʼ ὥστʼ ἢ ἔλαφοι ἢ πόρτιες εἴαρος ὥρῃ
<lb n="175" rend="displayNum"></lb>ἅλλοντʼ ἂν λειμῶνα κορεσσάμεναι φρένα φορβῇ,
<lb></lb>ὣς αἳ ἐπισχόμεναι ἑανῶν πτύχας ἱμεροέντων
<lb></lb>ἤιξαν κοίλην κατʼ ἀμαξιτόν· ἀμφὶ δὲ χαῖται
<lb></lb>ὤμοις ἀίσσοντο κροκηίῳ ἄνθει ὁμοῖαι.
<lb></lb>τέτμον δʼ ἐγγὺς ὁδοῦ κυδρὴν θεόν, ἔνθα πάρος περ
<lb n="180" rend="displayNum"></lb>κάλλιπον· αὐτὰρ ἔπειτα φίλου πρὸς δώματα πατρὸς
<lb></lb>ἡγεῦνθʼ· ἣ δʼ ἄρʼ ὄπισθε φίλον τετιημένη ἦτορ
<lb></lb>στεῖχε κατὰ κρῆθεν κεκαλυμμένη· ἀμφὶ δὲ πέπλος
<lb></lb>κυάνεος ῥαδινοῖσι θεᾶς ἐλελίζετο ποσσίν.
<milestone unit="card" n="184" ed="P"/>
<lb></lb><milestone unit="Para" ed="P"/>αἶψα δὲ δώμαθʼ ἵκοντο διοτρεφέος Κελεοῖο,
<lb n="185" rend="displayNum"></lb>βὰν δὲ διʼ αἰθούσης,  ἔνθα σφίσι πότνια μήτηρ
<lb></lb>ἧστο παρὰ σταθμὸν τέγεος πύκα ποιητοῖο
<lb></lb>παῖδʼ ὑπὸ κόλπῳ ἔχουσα, νέον θάλος· αἳ δὲ πὰρ αὐτὴν
<lb></lb>ἔδραμον· ἣ δʼ ἄρʼ ἐπʼ οὐδὸν ἔβη ποσὶ καὶ ῥα μελάθρου
<lb></lb>κῦρε κάρη, πλῆσεν δὲ θύρας σέλαος θείοιο.
<lb n="190" rend="displayNum"></lb>τὴν δʼ αἰδώς τε σέβας τε ἰδὲ χλωρὸν δέος εἷλεν·
<lb></lb>εἶξε δέ οἱ κλισμοῖο καὶ ἑδριάασθαι ἄνωγεν.
<lb></lb>ἀλλʼ οὐ Δημήτηρ ὡρηφόρος, ἀγλαόδωρος,
<lb></lb>ἤθελεν ἑδριάασθαι ἐπὶ κλισμοῖο φαεινοῦ,
<lb></lb>ἀλλʼ ἀκέουσʼ ἀνέμιμνε κατʼ ὄμματα καλὰ βαλοῦσα,
<lb n="195" rend="displayNum"></lb>πρίν γʼ ὅτε δή οἱ ἔθηκεν Ἰάμβη κέδνʼ εἰδυῖα
<lb></lb>πηκτὸν ἕδος, καθύπερθε δʼ ἐπʼ ἀργύφεον βάλε κῶας.
<lb></lb>ἔνθα καθεζομένη προκατέσχετο χερσὶ καλύπτρην·
<lb></lb>δηρὸν δʼ ἄφθογγος τετιημένη ἧστʼ ἐπὶ δίφρου,
<lb></lb>οὐδέ τινʼ οὔτʼ ἔπεϊ προσπτύσσετο οὔτε τι ἔργῳ,
<lb n="200" rend="displayNum"></lb>ἀλλʼ ἀγέλαστος,  ἄπαστος ἐδητύος ἠδὲ ποτῆτος
<lb></lb>ἧστο πόθῳ μινύθουσα βαθυζώνοιο θυγατρός,
<lb></lb>πρίν γʼ ὅτε δὴ χλεύῃς μιν Ἰάμβη κέδνʼ εἰδυῖα
<lb></lb>πολλὰ παρασκώπτουσʼ ἐτρέψατο πότνιαν ἁγνήν,
<lb></lb>μειδῆσαι γελάσαι τε καὶ ἵλαον σχεῖν θυμόν·
<lb n="205" rend="displayNum"></lb>ἣ δή οἱ καὶ ἔπειτα μεθύστερον εὔαδεν ὀργαῖς.
<lb></lb>τῇ δὲ δέπας Μετάνειρα δίδου μελιηδέος οἴνου
<lb></lb>πλήσασʼ· ἣ δʼ ἀνένευσʼ· οὐ γὰρ θεμιτόν οἱ ἔφασκε
<lb></lb>πίνειν οἶνον ἐρυθρόν· ἄνωγε δʼ ἄρʼ ἄλφι καὶ ὕδωρ
<lb></lb>δοῦναι μίξασαν πιέμεν γλήχωνι τερείνῃ.
<lb n="210" rend="displayNum"></lb>ἣ δὲ κυκεῶ τεύξασα θεᾷ πόρεν,  ὡς ἐκέλευε·
<lb></lb>δεξαμένη δʼ ὁσίης ἕνεκεν πολυπότνια Δηώ
<lb></lb><gap></gap>τῇσι δὲ μύθων ἦρχεν ἐύζωνος Μετάνειρα·
<milestone unit="card" n="213" ed="P"/>
</p>
<sp><p>
<lb></lb><milestone unit="Para" ed="P"/>χαῖρε, γύναι, ἐπεὶ οὔ σε κακῶν ἄπʼ ἔολπα τοκήων
<lb></lb>ἔμμεναι, ἀλλʼ ἀγαθῶν· ἐπί τοι πρέπει ὄμμασιν αἰδὼς
<lb n="215" rend="displayNum"></lb>καὶ χάρις,  ὡς εἴ πέρ τε θεμιστοπόλων βασιλήων.
<lb></lb>ἀλλὰ θεῶν μὲν δῶρα καὶ ἀχνύμενοί περ ἀνάγκῃ
<lb></lb>τέτλαμεν ἄνθρωποι· ἐπὶ γὰρ ζυγὸς αὐχένι κεῖται.
<lb></lb>νῦν δʼ, ἐπεὶ ἵκεο δεῦρο, παρέσσεται ὅσσα τʼ ἐμοί περ.
<lb></lb>παῖδα δέ μοι τρέφε τόνδε, τὸν ὀψίγονον καὶ ἄελπτον
<lb n="220" rend="displayNum"></lb>ὤπασαν ἀθάνατοι,  πολυάρητος δέ μοί ἐστιν.
<lb></lb>εἰ τόν γε θρέψαιο καὶ ἥβης μέτρον ἵκοιτο,
<lb></lb>ῥεῖά κέ τίς σε ἰδοῦσα γυναικῶν θηλυτεράων
<lb></lb>ζηλώσαι· τόσα κέν τοι ἀπὸ θρεπτήρια δοίην.
</p>
</sp><p>
<lb></lb><milestone unit="Para" ed="P"/>τὴν δʼ αὖτε προσέειπεν ἐυστέφανος Δημήτηρ·</p>
<sp><p>
<lb n="225" rend="displayNum"></lb>καὶ σύ,  γύναι, μάλα χαῖρε, θεοὶ δέ τοι ἐσθλὰ πόροιεν·
<lb></lb>παῖδα δέ τοι πρόφρων ὑποδέξομαι, ὥς με κελεύεις,
<lb></lb>θρέψω κοὔ μιν, ἔολπα, κακοφραδίῃσι τιθήνης
<lb></lb>οὔτʼ ἄρʼ ἐπηλυσίη δηλήσεται οὔθʼ ὑποτάμνον·
<lb></lb>οἶδα γὰρ ἀντίτομον μέγα φέρτερον ὑλοτόμοιο,
<lb n="230" rend="displayNum"></lb>οἶδα δʼ ἐπηλυσίης πολυπήμονος ἐσθλὸν ἐρυσμόν.</p></sp>
<p>
<lb></lb><milestone unit="Para" ed="P"/>ὣς ἄρα φωνήσασα θυώδεϊ δέξατο κόλπῳ
<lb></lb>χείρεσσʼ ἀθανάτῃσι· γεγήθει δὲ φρένα μήτηρ.
<lb></lb>ὣς ἣ μὲν Κελεοῖο δαΐφρονος ἀγλαὸν υἱὸν
<lb></lb>Δημοφόωνθʼ, ὃν ἔτικτεν ἐύζωνος Μετάνειρα,
<lb n="235" rend="displayNum"></lb>ἔτρεφεν ἐν μεγάροις· ὃ δʼ ἀέξετο δαίμονι ἶσος,
<lb></lb>οὔτʼ οὖν σῖτον ἔδων, οὐ θησάμενος [γάλα μητρὸς
<lb n="236a" rend="displayNum"></lb>ἠματίη μὲν γὰρ καλλιστέφανος] Δημήτηρ
<lb></lb>χρίεσκʼ ἀμβροσίῃ ὡσεὶ θεοῦ ἐκγεγαῶτα
<lb></lb>ἡδὺ καταπνείουσα καὶ ἐν κόλποισιν ἔχουσα·
<lb></lb>νύκτας δὲ κρύπτεσκε πυρὸς μένει ἠύτε δαλὸν
<lb n="240" rend="displayNum"></lb>λάθρα φίλων γονέων· τοῖς δὲ μέγα θαῦμʼ ἐτέτυκτο,
<lb></lb>ὡς προθαλὴς τελέθεσκε· θεοῖσι γὰρ ἄντα ἐῴκει.
<lb></lb>καί κέν μιν ποίησεν ἀγήρων τʼ ἀθάνατόν τε,
<lb></lb>εἰ μὴ ἄρʼ ἀφραδίῃσιν ἐύζωνος Μετάνειρα
<lb></lb>νύκτʼ ἐπιτηρήσασα θυώδεος ἐκ θαλάμοιο
<lb n="245" rend="displayNum"></lb>σκέψατο· κώκυσεν δὲ καὶ ἄμφω πλήξατο μηρὼ
<lb></lb>δείσασʼ ᾧ περὶ παιδὶ καὶ ἀάσθη μέγα θυμῷ
<lb></lb>καί ῥʼ ὀλοφυρομένη ἔπεα πτερόεντα προσηύδα·
<milestone unit="card" n="248" ed="P"/>
</p>
<sp><p><lb></lb><milestone unit="Para" ed="P"/>τέκνον Δημοφόων, ξείνη σε πυρὶ ἔνι πολλῷ
<lb></lb>κρύπτει, ἐμοὶ δὲ γόον καὶ κήδεα λυγρὰ τίθησιν.
</p></sp>
<p>
<lb n="250" rend="displayNum"></lb><milestone unit="Para" ed="P"/>ὣς φάτʼ ὀδυρομένη· τῆς δʼ ἄιε δῖα θεάων.
<lb></lb>τῇ δὲ χολωσαμένη καλλιστέφανος Δημήτηρ
<lb></lb>παῖδα φίλον, τὸν ἄελπτον ἐνὶ μεγάροισιν ἔτικτε,
<lb></lb>χείρεσσʼ ἀθανάτῃσιν ἀπὸ ἕθεν ἧκε πέδονδε,
<lb></lb>ἐξανελοῦσα πυρός, θυμῷ κοτέσασα μάλʼ αἰνῶς,
<lb n="255" rend="displayNum"></lb>καί ῥʼ ἄμυδις προσέειπεν ἐύζωνον Μετάνειραν·
</p>
<sp><p><lb></lb><milestone unit="Para" ed="P"/>νήιδες ἄνθρωποι καὶ ἀφράδμονες οὔτʼ ἀγαθοῖο
<lb></lb>αἶσαν ἐπερχομένου προγνώμεναι οὔτε κακοῖο·
<lb></lb>καὶ σὺ γὰρ ἀφραδίῃσι τεῇς νήκεστον ἀάσθης.
<lb></lb>ἴστω γὰρ θεῶν ὅρκος, ἀμείλικτον Στυγὸς ὕδωρ,
<lb n="260" rend="displayNum"></lb>ἀθάνατόν κέν τοι καὶ ἀγήραον ἤματα πάντα
<lb></lb>παῖδα φίλον ποίησα καὶ ἄφθιτον ὤπασα τιμήν·
<lb></lb>νῦν δʼ οὐκ ἔσθʼ ὥς κεν θάνατον καὶ κῆρας ἀλύξαι·
<lb></lb>τιμὴ δʼ ἄφθιτος αἰὲν ἐπέσσεται, οὕνεκα γούνων
<lb></lb>ἡμετέρων ἐπέβη καὶ ἐν ἀγκοίνῃσιν ἴαυσεν.
<lb n="265" rend="displayNum"></lb>ὥρῃσιν δʼ ἄρα τῷ γε περιπλομένων ἐνιαυτῶν
<lb></lb>παῖδες Ἐλευσινίων πόλεμον καὶ φύλοπιν αἰνὴν
<lb></lb>αἰὲν ἐν ἀλλήλοισιν συνάξουσʼ ἤματα πάντα.
<lb></lb>εἰμὶ δὲ Δημήτηρ τιμάοχος, ἥτε μέγιστον
<lb></lb>ἀθανάτοις θνητοῖς τʼ ὄνεαρ καὶ χάρμα τέτυκται.
<lb n="270" rend="displayNum"></lb>ἀλλʼ ἄγε μοι νηόν τε μέγαν καὶ βωμὸν ὑπʼ αὐτῷ
<lb></lb>τευχόντων πᾶς δῆμος ὑπαὶ πόλιν αἰπύ τε τεῖχος
<lb></lb>Καλλιχόρου καθύπερθεν ἐπὶ προὔχοντι κολωνῷ.
<lb></lb>ὄργια δʼ αὐτὴ ἐγὼν ὑποθήσομαι, ὡς ἂν ἔπειτα
<lb></lb>εὐαγέως ἔρδοντες ἐμὸν νόον ἱλάσκοισθε.</p></sp>
<p>
<lb n="275" rend="displayNum"></lb> ὣς εἰποῦσα θεὰ μέγεθος καὶ εἶδος ἄμειψε
<lb></lb>γῆρας ἀπωσαμένη· περί τʼ ἀμφί τε κάλλος ἄητο·
<lb></lb>ὀδμὴ δʼ ἱμερόεσσα θυηέντων ἀπὸ πέπλων
<lb></lb>σκίδνατο, τῆλε δὲ φέγγος ἀπὸ χροὸς ἀθανάτοιο
<lb></lb>λάμπε θεᾶς, ξανθαὶ δὲ κόμαι κατενήνοθεν ὤμους,
<lb n="280" rend="displayNum"></lb>αὐγῆς δʼ ἐπλήσθη πυκινὸς δόμος ἀστεροπῆς ὥς·
<lb></lb>βῆ δὲ διὲκ μεγάρων· τῆς δʼ αὐτίκα γούνατʼ ἔλυντο,
<lb></lb>δηρὸν δʼ ἄφθογγος γένετο χρόνον, οὐδέ τι παιδὸς
<lb></lb>μνήσατο τηλυγέτοιο ἀπὸ δαπέδου ἀνελέσθαι.
<lb></lb>τοῦ δὲ κασίγνηται φωνὴν ἐσάκουσαν ἐλεινήν,
<lb n="285" rend="displayNum"></lb>κὰδ δʼ ἄρʼ ἀπʼ εὐστρώτων λεχέων θόρον· ἣ μὲν ἔπειτα
<lb></lb>παῖδʼ ἀνὰ χερσὶν ἑλοῦσα ἑῷ ἐγκάτθετο κόλπῳ·
<lb></lb>ἣ δʼ ἄρα πῦρ ἀνέκαιʼ· ἣ δʼ ἔσσυτο πόσσʼ ἁπαλοῖσι
<lb></lb>μητέρʼ ἀναστήσουσα θυώδεος ἐκ θαλάμοιο.
<lb></lb>ἀγρόμεναι δέ μιν ἀμφὶς ἐλούεον ἀσπαίροντα
<lb n="290" rend="displayNum"></lb>ἀμφαγαπαζόμεναι· τοῦ δʼ οὐ μειλίσσετο θυμός·
<lb></lb>χειρότεραι γὰρ δή μιν ἔχον τροφοὶ ἠδὲ τιθῆναι.
<milestone unit="card" n="292" ed="P"/>
<lb></lb><milestone unit="Para" ed="P"/>αἳ μὲν παννύχιαι κυδρὴν θεὸν ἱλάσκοντο
<lb></lb>δείματι παλλόμεναι, ἅμα δʼ ἠοῖ φαινομένηφιν
<lb></lb>εὐρυβίῃ Κελεῷ νημερτέα μυθήσαντο,
<lb n="295" rend="displayNum"></lb>ὡς ἐπέτελλε θεά,  καλλιστέφανος Δημήτηρ.
<lb></lb>αὐτὰρ ὅ γʼ εἰς ἀγορὴν καλέσας πολυπείρονα λαὸν
<lb></lb>ἤνωγʼ ἠυκόμῳ Δημήτερι πίονα νηὸν
<lb></lb>ποιῆσαι καὶ βωμὸν ἐπὶ προὔχοντι κολωνῷ.
<lb></lb>οἳ δὲ μάλʼ αἶψʼ ἐπίθοντο καὶ ἔκλυον αὐδήσαντος,
<lb n="300" rend="displayNum"></lb>τεῦχον δʼ,  ὡς ἐπέτελλʼ. ὃ δʼ ἀέξετο δαίμονι ἶσος.
<lb></lb><milestone unit="Para" ed="P"/>αὐτὰρ ἐπεὶ τέλεσαν καὶ ἐρώησαν καμάτοιο,
<lb></lb>βάν ῥʼ ἴμεν οἴκαδʼ ἕκαστος· ἀτὰρ ξανθὴ Δημήτηρ
<lb></lb>ἔνθα καθεζομένη μακάρων ἀπὸ νόσφιν ἁπάντων
<lb></lb>μίμνε πόθῳ μινύθουσα βαθυζώνοιο θυγατρός.
<lb n="305" rend="displayNum"></lb>αἰνότατον δʼ ἐνιαυτὸν ἐπὶ χθόνα πουλυβότειραν
<lb></lb>ποίησʼ ἀνθρώποις καὶ κύντατον· οὐδέ τι γαῖα
<lb></lb>σπέρμʼ ἀνίει, κρύπτεν γὰρ ἐυστέφανος Δημήτηρ·
<lb></lb>πολλὰ δὲ καμπύλʼ ἄροτρα μάτην βόες εἷλκον ἀρούραις·
<lb></lb>πολλὸν δὲ κρῖ λευκὸν ἐτώσιον ἔμπεσε γαίῃ·
<lb n="310" rend="displayNum"></lb>καί νύ κε πάμπαν ὄλεσσε γένος μερόπων ἀνθρώπων
<lb></lb>λιμοῦ ὑπʼ ἀργαλέης, γεράων τʼ ἐρικυδέα τιμὴν
<lb></lb>καὶ θυσιῶν ἤμερσεν Ὀλύμπια δώματʼ ἔχοντας,
<lb></lb>εἰ μὴ Ζεὺς ἐνόησεν ἑῷ τʼ ἐφράσσατο θυμῷ.
<lb></lb>Ἶριν δὲ πρῶτον χρυσόπτερον ὦρσε καλέσσαι
<lb n="315" rend="displayNum"></lb>Δήμητρʼ ἠύκομον,  πολυήρατον εἶδος ἔχουσαν.
<lb></lb>ὣς ἔφαθʼ· ἣ δὲ Ζηνὶ κελαινεφέι Κρονίωνι
<lb></lb>πείθετο καὶ τὸ μεσηγὺ διέδραμεν ὦκα πόδεσσιν.
<lb></lb>ἵκετο δὲ πτολίεθρον Ἐλευσῖνος θυοέσσης,
<lb></lb>εὗρεν δʼ ἐν νηῷ Δημήτερα κυανόπεπλον
<lb n="320" rend="displayNum"></lb>καί μιν φωνήσασʼ ἔπεα πτερόεντα προσηύδα·
</p>
<sp><p><lb></lb><milestone unit="Para" ed="P"/>Δήμητερ, καλέει σε πατὴρ Ζεὺς ἄφθιτα εἰδὼς
<lb></lb>ἐλθέμεναι μετὰ φῦλα θεῶν αἰειγενετάων.
<lb></lb>ἄλλʼ ἴθι, μηδʼ ἀτέλεστον ἐμὸν ἔπος ἐκ Διὸς ἔστω.
</p></sp>
<p><lb></lb><milestone unit="Para" ed="P"/>ὣς φάτο λισσομένη· τῇ δʼ οὐκ ἐπεπείθετο θυμός.
<lb n="325" rend="displayNum"></lb>αὖτις ἔπειτα πατὴρ μάκαρας θεοὺς αἰὲν ἐόντας
<lb></lb>πάντας ἐπιπροΐαλλεν· ἀμοιβηδὶς δὲ κιόντες
<lb></lb>κίκλησκον καὶ πολλὰ δίδον περικαλλέα δῶρα
<lb></lb>τιμάς θʼ, †ἅς κʼ ἐθέλοιτο† μετʼ ἀθανάτοισιν ἑλέσθαι.
<lb></lb>ἀλλʼ οὔτις πεῖσαι δύνατο φρένας οὐδὲ νόημα
<lb n="330" rend="displayNum"></lb>θυμῷ χωομένης· στερεῶς δʼ ἠναίνετο μύθους.
<lb></lb>οὐ μὲν γάρ ποτʼ ἔφασκε θυώδεος Οὐλύμποιο
<lb></lb>πρίν γʼ ἐπιβήσεσθαι, οὐ πρὶν γῆς καρπὸν ἀνήσειν,
<lb></lb>πρὶν ἴδοι ὀφθαλμοῖσιν ἑὴν εὐώπιδα κούρην.
<lb></lb><milestone unit="Para" ed="P"/>αὐτὰρ ἐπεὶ τό γʼ ἄκουσε βαρύκτυπος εὐρύοπα Ζεύς,
<lb n="335" rend="displayNum"></lb>εἰς Ἔρεβος πέμψε χρυσόρραπιν Ἀργειφόντην,
<lb></lb>ὄφρʼ Ἀίδην μαλακοῖσι παραιφάμενος ἐπέεσσιν
<lb></lb>ἁγνὴν Περσεφόνειαν ὑπὸ ζόφου ἠερόεντος
<lb></lb>ἐς φάος ἐξαγάγοι μετὰ δαίμονας, ὄφρα ἑ μήτηρ
<lb></lb>ὀφθαλμοῖσιν ἰδοῦσα μεταλήξειε χόλοιο.
<lb n="340" rend="displayNum"></lb>Ἑρμῆς δʼ οὐκ ἀπίθησεν,  ἄφαρ δʼ ὑπὸ κεύθεα γαίης
<lb></lb>ἐσσυμένως κατόρουσε λιπὼν ἕδος Οὐλύμποιο.
<lb></lb>τέτμε δὲ τόν γε ἄνακτα δόμων ἔντοσθεν ἐόντα,
<lb></lb>ἥμενον ἐν λεχέεσσι σὺν αἰδοίῃ παρακοίτι,
<lb></lb>πόλλʼ ἀεκαζομένῃ μητρὸς πόθῳ· ἣ δʼ ἀποτηλοῦ
<lb n="345" rend="displayNum"></lb>ἔργοις θεῶν μακάρων [δεινὴν] μητίσετο βουλήν.
<lb></lb>ἀγχοῦ δʼ ἱστάμενος προσέφη κρατὺς Ἀργειφόντης·
<milestone unit="card" n="347" ed="P"/>
</p>
<sp><p><lb></lb><milestone unit="Para" ed="P"/>Ἅιδη κυανοχαῖτα, καταφθιμένοισιν ἀνάσσων,
<lb></lb>Ζεύς με πατὴρ ἤνωγεν ἀγαυὴν Περσεφόνειαν
<lb></lb>ἐξαγαγεῖν Ἐρέβευσφι μετὰ σφέας, ὄφρα ἑ μήτηρ
<lb n="350" rend="displayNum"></lb>ὀφθαλμοῖσιν ἰδοῦσα χόλου καὶ μήνιος αἰνῆς
<lb></lb>ἀθανάτοις λήξειεν· ἐπεὶ μέγα μήδεται ἔργον,
<lb></lb>φθῖσαι φῦλʼ ἀμενηνὰ χαμαιγενέων ἀνθρώπων,
<lb></lb>σπέρμʼ ὑπὸ γῆς κρύπτουσα, καταφθινύθουσα δὲ τιμὰς
<lb></lb>ἀθανάτων· ἣ δʼ αἰνὸν ἔχει χόλον, οὐδὲ θεοῖσι
<lb n="355" rend="displayNum"></lb>μίσγεται,  ἀλλʼ ἀπάνευθε θυώδεος ἔνδοθι νηοῦ
<lb></lb>ἧσται Ἐλευσῖνος κραναὸν πτολίεθρον ἔχουσα.
</p></sp>
<p>
<lb></lb><milestone unit="Para" ed="P"/>ὣς φάτο· μείδησεν δὲ ἄναξ ἐνέρων Ἀιδωνεὺς
<lb></lb>ὀφρύσιν, οὐδʼ ἀπίθησε Διὸς βασιλῆος ἐφετμῇς·
<lb></lb>ἐσσυμένως δʼ ἐκέλευσε δαΐφρονι Περσεφονείῃ·
</p>
<sp><p>
<lb n="360" rend="displayNum"></lb><milestone unit="Para" ed="P"/>ἔρχεο,  Περσεφόνη, παρὰ μητέρα κυανόπεπλον
<lb></lb>ἤπιον ἐν στήθεσσι μένος καὶ θυμὸν ἔχουσα,
<lb></lb>μηδέ τι δυσθύμαινε λίην περιώσιον ἄλλων·
<lb></lb>οὔ τοι ἐν ἀθανάτοισιν ἀεικὴς ἔσσομʼ ἀκοίτης,
<lb></lb>αὐτοκασίγνητος πατρὸς Διός· ἔνθα δʼ ἐοῦσα
<lb n="365" rend="displayNum"></lb>δεσπόσσεις πάντων ὁπόσα ζώει τε καὶ ἕρπει,
<lb></lb>τιμὰς δὲ σχήσησθα μετʼ ἀθανάτοισι μεγίστας.
<lb></lb>τῶν δʼ ἀδικησάντων τίσις ἔσσεται ἤματα πάντα,
<lb></lb>οἵ κεν μὴ θυσίῃσι τεὸν μένος ἱλάσκωνται
<lb></lb>εὐαγέως ἔρδοντες, ἐναίσιμα δῶρα τελοῦντες.
</p></sp>
<p>
<lb n="370" rend="displayNum"></lb><milestone unit="Para" ed="P"/>ὣς φάτο· γήθησεν δὲ περίφρων Περσεφόνεια,
<lb></lb>καρπαλίμως δʼ ἀνόρουσʼ ὑπὸ χάρματος· αὐτὰρ ὅ γʼ αὐτὸς
<lb></lb>ῥοιῆς κόκκον ἔδωκε φαγεῖν μελιηδέα λάθρῃ,
<lb></lb>ἀμφὶ ἓ νωμήσας, ἵνα μὴ μένοι ἤματα πάντα
<lb></lb>αὖθι παρʼ αἰδοίῃ Δημήτερι κυανοπέπλῳ.
<lb n="375" rend="displayNum"></lb>ἵππους δὲ προπάροιθεν ὑπὸ χρυσέοισιν ὄχεσφιν
<lb></lb>ἔντυεν ἀθανάτους Πολυσημάντωρ Ἀιδωνευς.
<lb></lb>ἣ δʼ ὀχέων ἐπέβη, πάρα δὲ κρατὺς Ἀργειφόντης
<lb></lb>ἡνία καὶ μάστιγα λαβὼν μετὰ χερσὶ φίλῃσι
<lb></lb>σεῦε διὲκ μεγάρων· τὼ δʼ οὐκ ἀέκοντε πετέσθην.
<lb n="380" rend="displayNum"></lb>ῥίμφα δὲ μακρὰ κέλευθα διήνυσαν· οὐδὲ θάλασσα
<lb></lb>οὔθʼ ὕδωρ ποταμῶν οὔτʼ ἄγκεα ποιήεντα
<lb></lb>ἵππων ἀθανάτων οὔτʼ ἄκριες ἔσχεθον ὁρμήν,
<lb></lb>ἀλλʼ ὑπὲρ αὐτάων βαθὺν ἠέρα τέμνον ἰόντες.
<lb></lb>στῆσε δʼ ἄγων, ὅθι μίμνεν ἐυστέφανος Δημήτηρ,
<lb n="385" rend="displayNum"></lb>νηοῖο προπάροιθε θυώδεος· ἣ δὲ ἰδοῦσα
<lb></lb>ἤιξʼ, ἠύτε μαινὰς ὄρος κάτα δάσκιον ὕλῃ.
<lb></lb>Περσεφόνη δʼ ἑτέρ[ωθεν ἐπεὶ ἴδεν ὄμματα καλὰ]
<lb></lb>μητρὸς ἑῆς κατʼ [ἄρʼ ἥ γʼ ὄχεα προλιποῦσα καὶ ἵππους]
<lb></lb>ἆλτο θέει[ν, δειρῇ δέ οἱ ἔμπεσε ἀμφιχυθεῖσα·]
<lb n="390" rend="displayNum"></lb>τῇ δὲ [φίλην ἔτι παῖδα ἑῇς μετὰ χερσὶν ἐχούσῃ]
<lb></lb>α[ἶψα δόλον θυμός τινʼ ὀίσατο, τρέσσε δʼ ἄρʼ αἰνῶς]
<lb></lb>παυομ[ένη φιλότητος, ἄφαρ δʼ ἐρεείνετο μύθῳ·]
</p>
<sp><p>
<lb></lb>τέκνον, μή ῥά τι μοι σ[ύ γε πάσσαο νέρθεν ἐοῦσα]
<lb></lb>βρώμης; ἐξαύδα, μ[ὴ κεῦθʼ, ἵνα εἴδομεν ἄμφω·]
<lb n="395" rend="displayNum"></lb>ὣς μὲν γάρ κεν ἐοῦσα π[αρὰ στυγεροῦ Ἀίδαο]
<lb></lb>καὶ παρʼ ἐμοὶ καὶ πατρὶ κελ[αινεφέϊ Κρονίωνι]
<lb></lb>ναιετάοις πάντεσσι τετιμ[ένη ἀθανάτοι]σιν.
<milestone unit="card" n="398" ed="P"/>
<lb></lb>εἰ δʼ ἐπάσω, πάλιν αὖτις ἰοῦσʼ ὑπ[ὸ κεύθεσι γαίης]
<lb></lb>οἰκήσεις ὡρέων τρίτατον μέρ[ος εἰς ἐνιαυτόν,]
<lb n="400" rend="displayNum"></lb>τὰς δὲ δύω παρʼ ἐμοί τε καὶ [ἄλλοις ἀθανά]τοισιν.
<lb></lb>ὁππότε δʼ ἄνθεσι γαῖʼ εὐώδε[σιν] εἰαρινο[ῖσι]
<lb></lb>παντοδαποῖς θάλλῃ, τόθʼ ὑπὸ ζόφου ἠερόεντος
<lb></lb>αὖτις ἄνει μέγα θαῦμα θεοῖς θνητοῖς τʼ ἀνθρώποις.
<lb n="403a" rend="displayNum"></lb> [εἶπε δὲ πῶς σʼ ἥρπαξεν ὑπὸ ζόφον ἠερόεντα]
<lb></lb>καὶ τίνι σʼ ἐξαπάτησε δόλῳ κρατερὸς Πολυδέγμων;
</p></sp>
<p><lb n="405" rend="displayNum"></lb> <milestone unit="Para" ed="P"/>τὴν δʼ αὖ Περσεφόνη περικαλλὴς ἀντίον ηὔδα·
</p>
<sp><p>
<lb></lb>τοιγὰρ ἐγώ τοι, μῆτερ, ἐρέω νημερτέα πάντα·
<lb></lb>εὖτέ μοι Ἑρμῆς ἦλθʼ ἐριούνιος ἄγγελος ὠκὺς
<lb></lb>πὰρ πατέρος Κρονιδαο καὶ ἄλλων Οὐρανιώνων,
<lb></lb>ἐλθεῖν ἐξ Ἐρέβευς, ἵνα ὀφθαλμοῖσιν ἰδοῦσα
<lb n="410" rend="displayNum"></lb>λήξαις ἀθανάτοισι χόλου καὶ μήνιος αἰνῆς,
<lb></lb>αὐτίκʼ ἐγὼν ἀνόρουσʼ ὑπὸ χάρματος· αὐτὰρ ὃ λάθρῃ
<lb></lb>ἔμβαλέ μοι ῥοιῆς κόκκον, μελιηδέʼ ἐδωδήν,
<lb></lb>ἄκουσαν δὲ βίῃ με προσηνάγκασσε πάσασθαι.
<lb></lb>ὡς δέ μʼ ἀναρπάξας Κρονίδεω πυκινὴν διὰ μῆτιν
<lb n="415" rend="displayNum"></lb>ᾤχετο πατρὸς ἐμοῖο,  φέρων ὑπὸ κεύθεα γαίης,
<lb></lb>ἐξερέω, καὶ πάντα διίξομαι, ὡς ἐρεείνεις.
<lb></lb>ἡμεῖς μὲν μάλα πᾶσαι ἀνʼ ἱμερτὸν λειμῶνα,
<lb></lb>Λευκίππη Φαινώ τε καὶ Ἠλέκτρη καὶ Ἰάνθη
<lb></lb>καὶ Μελίτη Ἰάχη τε Ῥόδειά τε Καλλιρόη τε
<lb n="420" rend="displayNum"></lb>Μηλόβοσίς τε Τύχη τε καὶ Ὠκυρόη καλυκῶπις
<lb></lb>Χρυσηίς τʼ Ἰάνειρά τʼ Ἀκάστη τʼ Ἀδμήτη τε
<lb></lb>καὶ Ῥοδόπη Πλουτώ τε καὶ ἱμερόεσσα Καλυψὼ
<lb></lb>καὶ Στὺξ Οὐρανίη τε Γαλαξαύρη τʼ ἐρατεινὴ
<lb></lb>Παλλάς τʼ ἐγρεμάχη καὶ Ἄρτεμις ἰοχέαιρα,
<lb n="425" rend="displayNum"></lb>παίζομεν ἠδʼ ἄνθεα δρέπομεν χείρεσσʼ ἐρόεντα,
<lb></lb>μίγδα κρόκον τʼ ἀγανὸν καὶ ἀγαλλίδας ἠδʼ ὑάκινθον
<lb></lb>καὶ ῥοδέας κάλυκας καὶ λείρια, θαῦμα ἰδέσθαι,
<lb></lb>νάρκισσόν θʼ, ὃν ἔφυσʼ ὥς περ κρόκον εὐρεῖα χθών.
<lb></lb>αὐτὰρ ἐγὼ δρεπόμην περὶ χάρματι· γαῖα δʼ ἔνερθε
<lb n="430" rend="displayNum"></lb>χώρησεν· τῇ δʼ ἔκθορʼ ἄναξ κρατερὸς Πολυδέγμων·
<lb></lb>βῆ δὲ φέρων ὑπὸ γαῖαν ἐν ἅρμασι χρυσείοισι
<lb></lb>πόλλʼ ἀεκαζομένην· ἐβόησα δʼ ἄρʼ ὄρθια φωνῇ.
<lb></lb>ταῦτά τοι ἀχνυμένη περ ἀληθέα πάντʼ ἀγορεύω.
</p></sp>
<p>
<lb></lb><milestone unit="Para" ed="P"/>ὣς τότε μὲν πρόπαν ἦμαρ ὁμόφρονα θυμὸν ἔχουσαι
<lb n="435" rend="displayNum"></lb>πολλὰ μάλʼ ἀλλήλων κραδίην καὶ θυμὸν ἴαινον
<lb></lb>ἀμφαγαπαζόμεναι· ἀχέων δʼ ἀπεπαύετο θυμός.
<lb></lb>γηθοσύνας δʼ ἐδέχοντο παρʼ ἀλλήλων ἔδιδόν τε.
<lb></lb>τῇσιν δʼ ἐγγύθεν ἦλθʼ Ἑκάτη λιπαροκρήδεμνος·
<lb></lb>πολλὰ δʼ ἄρʼ ἀμφαγάπησε κόρην Δημήτερος ἁγνήν·
<lb n="440" rend="displayNum"></lb>ἐκ τοῦ οἱ πρόπολος καὶ ὀπάων ἔπλετʼ ἄνασσα.
<lb></lb><milestone unit="Para" ed="P"/>ταῖς δὲ μέτʼ ἄγγελον ἧκε βαρύκτυπος εὐρύοπα Ζεὺς
<lb></lb>Ῥείην ἠύκομον, Δημήτερα κυανόπεπλον
<lb></lb>ἀξέμεναι μετὰ φῦλα θεῶν, ὑπέδεκτο δὲ τιμὰς
<lb></lb>δωσέμεν, ἅς κεν ἕλοιτο μετʼ ἀθανάτοισι θεοῖσι·
<lb n="445" rend="displayNum"></lb>νεῦσε δέ οἱ κούρην ἔτεος περιτελλομένοιο
<lb></lb>τὴν τριτάτην μὲν μοῖραν ὑπὸ ζόφον ἠερόεντα,
<lb></lb>τὰς δὲ δύω παρὰ μητρὶ καὶ ἄλλοις ἀθανάτοισιν.
<lb></lb>ὣς ἔφατʼ· οὐδʼ ἀπίθησε θεὰ Διὸς ἀγγελιάων.
<milestone unit="card" n="449" ed="P"/>
<lb></lb>ἐσσυμένως δʼ ἤιξε κατʼ Οὐλύμποιο καρήνων,
<lb n="450" rend="displayNum"></lb>ἐς δʼ ἄρα Ῥάριον ἷξε,  φερέσβιον οὖθαρ ἀρούρης
<lb></lb>τὸ πρίν, ἀτὰρ τότε γʼ οὔτι φερέσβιον, ἀλλὰ ἕκηλον
<lb></lb>ἑστήκει πανάφυλλον· ἔκευθε δʼ ἄρα κρῖ λευκὸν
<lb></lb>μήδεσι Δήμητρος καλλισφύρου· αὐτὰρ ἔπειτα
<lb></lb>μέλλεν ἄφαρ ταναοῖσι κομήσειν ἀσταχύεσσιν
<lb n="455" rend="displayNum"></lb>ἦρος ἀεξομένοιο,  πέδῳ δʼ ἄρα πίονες ὄγμοι
<lb></lb>βρισέμεν ἀσταχύων, τὰ δʼ ἐν ἐλλεδανοῖσι δεδέσθαι.
<lb></lb>ἔνθʼ ἐπέβη πρώτιστον ἀπʼ αἰθέρος ἀτρυγέτοιο·
<lb></lb>ἀσπασίως δʼ ἴδον ἀλλήλας, κεχάρηντο δὲ θυμῷ.
<lb></lb>τὴν δʼ ὧδε προσέειπε Ῥέη λιπαροκρήδεμνος·
</p>
<sp><p>
<lb n="460" rend="displayNum"></lb><milestone unit="Para" ed="P"/>δεῦρο τέκος,  καλέει σε βαρύκτυπος εὐρύοπα Ζεὺς
<lb></lb>ἐλθέμεναι μετὰ φῦλα θεῶν, ὑπέδεκτο δὲ τιμὰς
<lb></lb>[δωσέμεν, ἅς κʼ ἐθέλῃσθα] μετʼ ἀθανάτοισι θεοῖσι.
<lb></lb>[νεῦσε δέ σοι κούρην ἔτεος π]εριτελλομένοιο
<lb></lb>[τὴν τριτάτην μὲν μοῖραν ὑπὸ ζόφον ἠ]ερόεντα,
<lb n="465" rend="displayNum"></lb>[τὰς δὲ δύω παρὰ σοί τε καὶ ἄλλοις] ἀθανάτοισιν.
<lb></lb>[ὣς ἄρʼ ἔφη τελέ]εσθαι· ἑῷ δʼ ἐπένευσε κάρητι.
<lb></lb>[ἀλλʼ ἴθι, τέκνον] ἐμόν, καὶ πείθεο, μηδέ τι λίην
<lb></lb>ἀ[ζηχὲς μεν]έαινε κελαινεφέι Κρονίωνι.
<lb></lb>α[ἶψα δὲ κα]ρπὸν ἄεξε φερέσβιον ἀνθρώποισιν.
</p></sp>
<p><lb n="470" rend="displayNum"></lb><milestone unit="Para" ed="P"/>ὣ<add>ς ἔφατʼ.  οὐ</add>δʼ ἀπίθησεν ἐυστέφανος Δημήτηρ·
<lb></lb>αἶψα δὲ καρπὸν ἀνῆκεν ἀρουράων ἐριβώλων·
<lb></lb>πᾶσα δὲ φύλλοισίν τε καὶ ἄνθεσιν εὐρεῖα χθὼν
<lb></lb>ἔβρισʼ· ἣ δὲ κιοῦσα θεμιστοπόλοις βασιλεῦσι
<lb></lb>δεῖξεν Τριπτολέμῳ τε Διοκλεῖ τε πληξίππῳ
<lb n="475" rend="displayNum"></lb>Εὐμόλπου τε βίῃ Κελεῷ θʼ ἡγήτορι λαῶν
<lb></lb>δρησμοσύνην θʼ ἱερῶν καὶ ἐπέφραδεν ὄργια πᾶσι,
<lb></lb>Τριπτολέμῳ τε Πολυξείνῳ, ἐπὶ τοῖς δὲ Διοκλεῖ
<lb></lb>σεμνά, τά τʼ οὔπως ἔστι παρεξίμεν οὔτε πυθέσθαι
<lb></lb>οὔτʼ ἀχέειν· μέγα γάρ τι θεῶν σέβας ἰσχάνει αὐδήν.
<lb n="480" rend="displayNum"></lb>ὄλβιος,  ὃς τάδʼ ὄπωπεν ἐπιχθονίων ἀνθρώπων·
<lb></lb>ὃς δʼ ἀτελὴς ἱερῶν ὅς τʼ ἄμμορος, οὔποθʼ ὁμοίων
<lb></lb>αἶσαν ἔχει φθίμενός περ ὑπὸ ζόφῳ ἠερόεντι.
</p>
<p><lb></lb><milestone unit="Para" ed="P"/>αὐτὰρ ἐπειδὴ πάνθʼ ὑπεθήκατο δῖα θεάων,
<lb></lb>βάν ῥʼ ἴμεν Οὔλυμπόνδε θεῶν μεθʼ ὁμήγυριν ἄλλων.
<lb n="485" rend="displayNum"></lb>ἔνθα δὲ ναιετάουσι παραὶ Διὶ τερπικεραύνῳ
<lb></lb>σεμναί τʼ αἰδοῖαι τε· μέγʼ ὄλβιος, ὅν τινʼ ἐκεῖναι
<lb></lb>προφρονέως φίλωνται ἐπιχθονίων ἀνθρώπων·
<lb></lb>αἶψα δέ οἱ πέμπουσιν ἐφέστιον ἐς μέγα δῶμα
<lb></lb>Πλοῦτον, ὃς ἀνθρώποις ἄφενος θνητοῖσι δίδωσιν.
<lb n="490" rend="displayNum"></lb> ἀλλʼ ἄγʼ Ἐλευσῖνος θυοέσσης δῆμον ἔχουσα
<lb></lb>καὶ Πάρον ἀμφιρύτην Ἀντρῶνά τε πετρήεντα,
<lb></lb>πότνια, ἀγλαόδωρʼ, ὡρηφόρε, Δηοῖ ἄνασσα,
<lb></lb>αὐτὴ καὶ κούρη περικαλλὴς Περσεφόνεια·
<lb></lb>πρόφρονες ἀντʼ ᾠδῆς βίοτον θυμήρεʼ ὄπαζε.
<lb n="495" rend="displayNum"></lb>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς.
</p>
</body></text></TEI>