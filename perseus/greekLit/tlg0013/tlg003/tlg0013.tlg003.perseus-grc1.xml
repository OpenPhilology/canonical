<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Delian Apollo </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <milestone unit="card" n="1" ed="P"/>
      <div type="part">
        <sp>
          <p><lb/><milestone unit="Para" ed="P"/>μνήσομαι οὐδὲ λάθωμαι Ἀπόλλωνος ἑκάτοιο, <lb/>ὅντε
            θεοὶ κατὰ δῶμα Διὸς τρομέουσιν ἰόντα· <lb/>καί ῥά τʼ ἀναΐσσουσιν ἐπὶ σχεδὸν ἐρχομένοιο
            <lb/>πάντες ἀφʼ ἑδράων, ὅτε φαίδιμα τόξα τιταίνει.</p>
        </sp>
        <p>
          <lb n="5" rend="displayNum"/>Λητὼ δʼ οἴη μίμνε παραὶ Διὶ τερπικεραύνῳ, <lb/>ἥ ῥα βιόν τʼ
          ἐχάλασσε καὶ ἐκλήισσε φαρέτρην, <lb/>καί οἱ ἀπʼ ἰφθίμων ὤμων χείρεσσιν ἑλοῦσα <lb/>τόξα
          κατεκρέμασε πρὸς κίονα πατρὸς ἑοῖο <lb/>πασσάλου ἐκ χρυσέου· τὸν δʼ ἐς θρόνον εἷσεν
          ἄγουσα. <lb n="10" rend="displayNum"/>τῷ δʼ ἄρα νέκταρ ἔδωκε πατὴρ δέπαϊ χρυσείῳ
          <lb/>δεικνύμενος φίλον υἱόν· ἔπειτα δὲ δαίμονες ἄλλοι <lb/>ἔνθα καθίζουσιν· χαίρει δέ τε
          πότνια Λητώ, <lb/>οὕνεκα τοξοφόρον καὶ καρτερὸν υἱὸν ἔτικτε. <lb/>χαῖρε, μάκαιρʼ ὦ Λητοῖ,
          ἐπεὶ τέκες ἀγλαὰ τέκνα, <lb n="15" rend="displayNum"/>Ἀπόλλωνά τʼ ἄνακτα καὶ Ἄρτεμιν
          ἰοχέαιραν, <lb/>τὴν μὲν ἐν Ὀρτυγίῃ, τὸν δὲ κραναῇ ἐνὶ Δήλῳ, <lb/>κεκλιμένη πρὸς μακρὸν
          ὄρος καὶ Κύνθιον ὄχθον, <lb/>ἀγχοτάτω φοίνικος, ἐπʼ Ἰνωποῖο ῥεέθροις. </p>
        <sp>
          <p><lb/><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα; <lb
              n="20" rend="displayNum"/>πάντη γάρ τοι, Φοῖβε, νόμοι βεβλήατʼ ἀοιδῆς, <lb/>ἠμὲν ἀνʼ
            ἤπειρον πορτιτρόφον ἠδʼ ἀνὰ νήσους· <lb/>πᾶσαι δὲ σκοπιαί τοι ἅδον καὶ πρώονες ἄκροι
            <lb/>ὑψηλῶν ὀρέων ποταμοί θʼ ἅλαδε προρέοντες <lb/>ἀκταί τʼ εἰς ἅλα κεκλιμέναι λιμένες
            τε θαλάσσης.</p>
        </sp>
        <p>
          <lb n="25" rend="displayNum"/>ἦ ὥς σε πρῶτον Λητὼ τέκε, χάρμα βροτοῖσι, <lb/>κλινθεῖσα
          πρὸς Κύνθου ὄρος κραναῇ ἐνὶ νήσῳ, <lb/>Δήλῳ ἐν ἀμφιρύτῃ; ἑκάτερθε δὲ κῦμα κελαινὸν
          <lb/>ἐξῄει χέρσονδε λιγυπνοίοις ἀνέμοισιν, <lb/>ἔνθεν ἀπορνύμενος πᾶσι θνητοῖσιν ἀνάσσεις.
            <lb n="30" rend="displayNum"/>ὅσσους Κρήτη τʼ ἐντὸς ἔχει καὶ δῆμος Ἀθηνῶν <lb/>νῆσός τʼ
          Αἰγίνη ναυσικλειτή τʼ Εὔβοια, <lb/>Αἰγαί, Πειρεσίαι τε καὶ ἀγχιάλη Πεπάρηθος <lb/>Θρηίκιός
          τʼ Ἀθόως καὶ Πηλίου ἄκρα κάρηνα <lb/>Θρηικίη τε Σάμος Ἴδης τʼ ὄρεα σκιόεντα, <lb n="35"
            rend="displayNum"/>Σκῦρος καὶ Φώκαια καὶ Αὐτοκάνης ὄρος αἰπύ, <lb/>Ἴμβρος τʼ εὐκτιμένη
          καὶ Λῆμνος ἀμιχθαλόεσσα <lb/>Λέσβος τʼ ἠγαθέη, Μάκαρος ἕδος Αἰολίωνος, <lb/>καὶ Χίος, ἣ
          νήσων λιπαρωτάτη εἰν ἁλὶ κεῖται, <lb/>παιπαλόεις τε Μίμας καὶ Κωρύκου ἄκρα κάρηνα <lb
            n="40" rend="displayNum"/>καὶ Κλάρος αἰγλήεσσα καὶ Αἰσαγέης ὄρος αἰπὺ <lb/>καὶ Σάμος
          ὑδρηλὴ Μυκάλης τʼ αἰπεινὰ κάρηνα <lb/>Μίλητός τε Κόως τε, πόλις Μερόπων ἀνθρώπων, <lb/>καὶ
          Κνίδος αἰπεινὴ καὶ Κάρπαθος ἠνεμόεσσα <lb/>Νάξος τʼ ἠδὲ Πάρος Ῥήναιά τε πετρήεσσα, <lb
            n="45" rend="displayNum"/>τόσσον ἔπʼ ὠδίνουσα Ἑκηβόλον ἵκετο Λητώ, <lb/>εἴ τίς οἱ γαιέων
          υἱεῖ θέλοι οἰκία θέσθαι. <milestone unit="card" n="47" ed="P"/>
          <lb/>αἳ δὲ μάλʼ ἐτρόμεον καὶ ἐδείδισαν, οὐδέ τις ἔτλη <lb/>Φοῖβον δέξασθαι, καὶ πιοτέρη
          περ ἐοῦσα· <lb/>πρίν γʼ ὅτε δή ῥʼ ἐπὶ Δήλου ἐβήσατο πότνια Λητὼ <lb n="50"
            rend="displayNum"/>καί μιν ἀνειρομένη ἔπεα πτερόεντα προσηύδα· </p>
        <sp>
          <p><lb/><milestone unit="Para" ed="P"/>δῆλʼ, εἰ γάρ κʼ ἐθέλοις ἕδος ἔμμεναι υἷος ἐμοῖο,
            <lb/>Φοίβου Ἀπόλλωνος, θέσθαι τʼ ἔνι πίονα νηόν, — <lb/>ἄλλος δʼ οὔτις σεῖό ποθʼ ἅψεται,
            οὐδέ σε λήσει· <lb/>οὐδʼ εὔβων σέ γʼ ἔσεσθαι ὀίομαι οὔτʼ εὔμηλον, <lb n="55"
              rend="displayNum"/>οὐδὲ τρύγην οἴσεις οὔτʼ ἂρ φυτὰ μυρία φύσεις. <lb/>εἰ δέ κʼ
            Ἀπόλλωνος ἑκαέργου νηὸν ἔχῃσθα, <lb/>ἄνθρωποί τοι πάντες ἀγινήσουσʼ ἑκατόμβας
            <lb/>ἐνθάδʼ ἀγειρόμενοι, κνίσση δέ τοι ἄσπετος αἰεὶ <lb/>δημοῦ ἀναΐξει βοσκήσεις θʼ οἵ
            κέ σʼ ἔχωσι <lb n="60" rend="displayNum"/>χειρὸς ἀπʼ ἀλλοτρίης, ἐπεὶ οὔ τοι πῖαρ ὑπʼ
            οὖδας.</p>
        </sp>
        <p>
          <lb/>ὣς φάτο· χαῖρε δὲ Δῆλος, ἀμειβομένη δὲ προσηύδα·</p>
        <sp>
          <p>
            <lb/><milestone unit="Para" ed="P"/>Λητοῖ, κυδίστη θύγατερ μεγάλου Κοίοιο, <lb/>ἀσπασίη
            κεν ἐγώ γε γονὴν ἑκάτοιο ἄνακτος <lb/>δεξαίμην· αἰνῶς γὰρ ἐτήτυμόν εἰμι δυσηχὴς <lb
              n="65" rend="displayNum"/>ἀνδράσιν· ὧδε δέ κεν περιτιμήεσσα γενοίμην. <lb/>ἀλλὰ τόδε
            τρομέω, Λητοῖ, ἔπος, οὐδέ σε κεύσω· <lb/>λίην γάρ τινά φασιν ἀτάσθαλον Ἀπόλλωνα
            <lb/>ἔσσεσθαι, μέγα δὲ πρυτανευσέμεν ἀθανάτοισι <lb/>καὶ θνητοῖσι βροτοῖσιν ἐπὶ ζείδωρον
            ἄρουραν. <lb n="70" rend="displayNum"/>τῷ ῥʼ αἰνῶς δείδοικα κατὰ φρένα καὶ κατὰ θυμόν,
            <lb/>μή, ὁπότʼ ἂν τὸ πρῶτον ἴδῃ φάος ἠελίοιο, <lb/>νῆσον ἀτιμήσας, ἐπεὶ ἦ κραναήπεδός
            εἰμι, <lb/>ποσσὶ καταστρέψας ὤσῃ ἁλὸς ἐν πελάγεσσιν, <lb/>ἔνθʼ ἐμὲ μὲν μέγα κῦμα κατὰ
            κρατὸς ἅλις αἰεὶ <lb n="75" rend="displayNum"/>κλύσσει· ὃ δʼ ἄλλην γαῖαν ἀφίξεται, ἥ κεν
            ἅδῃ οἱ, <lb/>τεύξασθαι νηόν τε καὶ ἄλσεα δενδρήεντα· <lb/>πουλύποδες δʼ ἐν ἐμοὶ θαλάμας
            φῶκαί τε μέλαιναι <lb/>οἰκία ποιήσονται ἀκηδέα, χήτεϊ λαῶν. <lb/>ἀλλʼ εἴ μοι τλαίης γε,
            θεά, μέγαν ὅρκον ὀμόσσαι, <lb n="80" rend="displayNum"/>ἐνθάδε μιν πρῶτον τεύξειν
            περικαλλέα νηὸν <lb/>ἔμμεναι ἀνθρώπων χρηστήριον, αὐτὰρ ἔπειτα <lb n="81a"
              rend="displayNum"/> [1τεύξασθαι νηούς τε καὶ ἄλσεα δενδρηέντα ]1 <lb/>πάντας ἐπʼ
            ἀνθρώπους, ἐπεὶ ἦ πολυώνυμος ἔσται. </p>
        </sp>
        <p><lb/><milestone unit="Para" ed="P"/>ὣς ἄρ ἔφη· Λητὼ δὲ θεῶν μέγαν ὅρκον ὄμοσσε· </p>
        <sp>
          <p>
            <lb/>ἴστω νῦν τάδε Γαῖα καὶ Οὐρανὸς εὐρὺς ὕπερθεν <lb n="85" rend="displayNum"/>καὶ τὸ
            κατειβόμενον Στυγὸς ὕδωρ, ὅστε μέγιστος <lb/>ὅρκος δεινότατός τε πέλει μακάρεσσι
            θεοῖσιν· <lb/>ἦ μὴν Φοίβου τῇδε θυώδης ἔσσεται αἰεὶ <lb/>βωμὸς καὶ τέμενος, τίσει δέ σέ
            γʼ ἔξοχα πάντων.</p>
        </sp>
        <p>
          <milestone unit="card" n="89" ed="P"/>
          <lb/><milestone unit="Para" ed="P"/>αὐτὰρ ἐπεί ῥʼ ὄμοσέν τε τελεύτησέν τε τὸν ὅρκον, <lb
            n="90" rend="displayNum"/>Δῆλος μὲν μάλα χαῖρε γονῇ ἑκάτοιο ἄνακτος· <lb/>Λητὼ δʼ
          ἐννῆμάρ τε καὶ ἐννέα νύκτας ἀέλπτοις <lb/>ὠδίνεσσι πέπαρτο. θεαὶ δʼ ἔσαν ἔνδοθι πᾶσαι,
          <lb/>ὅσσαι ἄρισται ἔασι, Διώνη τε Ῥείη τε <lb/>Ἰχναίη τε Θέμις καὶ ἀγάστονος Ἀμφιτρίτη <lb
            n="95" rend="displayNum"/> ἄλλαι τʼ ἀθάναται νόσφιν λευκωλένου Ἥρης· <lb/>ἧστο γὰρ ἐν
          μεγάροισι Διὸς νεφεληγερέταο· <lb/>μούνη δʼ οὐκ ἐπέπυστο μογοστόκος Εἰλείθυια· <lb/>ἧστο
          γὰρ ἄκρῳ Ὀλύμπῳ ὑπὸ χρυσέοισι νέφεσσιν, <lb/>Ἥρης φραδμοσύνης λευκωλένου, ἥ μιν ἔρυκε <lb
            n="100" rend="displayNum"/>ζηλοσύνῃ, ὅτʼ ἄρʼ υἱὸν ἀμύμονά τε κρατερόν τε <lb/>Λητὼ
          τέξεσθαι καλλιπλόκαμος τότʼ ἔμελλεν. <lb/><milestone unit="Para" ed="P"/>αἳ δʼ Ἶριν
          προὔπεμψαν ἐυκτιμένης ἀπὸ νήσου, <lb/>ἀξέμεν Εἰλείθυιαν, ὑποσχόμεναι μέγαν ὅρμον,
          <lb/>χρυσείοισι λίνοισιν ἐερμένον, ἐννεάπηχυν· <lb n="105" rend="displayNum"/>νόσφιν δʼ
          ἤνωγον καλέειν λευκωλένου Ἥρης, <lb/>νή μιν ἔπειτʼ ἐπέεσσιν ἀποστρέψειεν ἰοῦσαν.
          <lb/>αὐτὰρ ἐπεὶ τό γʼ ἄκουσε ποδήνεμος ὠκέα Ἶρις, <lb/>βῆ ῥα θέειν, ταχέως δὲ διήνυσε πᾶν
          τὸ μεσηγύ. <lb/>αὐτὰρ ἐπεί ῥʼ ἵκανε θεῶν ἕδος, αἰπὺν Ὄλυμπον, <lb n="110"
            rend="displayNum"/>αὐτίκʼ ἄρʼ Εἰλείθυιαν ἀπὲκ μεγάροιο θύραζε <lb/>ἐκπροκαλεσσαμένη ἔπεα
          πτερόεντα προσηύδα, <lb/>πάντα μάλʼ, ὡς ἐπέτελλον Ὀλύμπια δώματʼ ἔχουσαι. <lb/>τῇ δʼ ἄρα
          θυμὸν ἔπειθεν ἐνὶ στήθεσσι φίλοισι· <lb/>βὰν δὲ ποσὶ τρήρωσι πελειάσιν ἴθμαθʼ ὁμοῖαι. <lb
            n="115" rend="displayNum"/>εὖτʼ ἐπὶ Δήλου ἔβαινε μογοστόκος Εἰλείθυια, <lb/>δὴ τότε τὴν
          τόκος εἷλε, μενοίνησεν δὲ τεκέσθαι. <lb/>ἀμφὶ δὲ φοίνικι βάλε πήχεε, γοῦνα δʼ ἔρεισε
          <lb/>λειμῶνι μαλακῷ· μείδησε δὲ γαῖʼ ὑπένερθεν· <lb/>ἐκ δʼ ἔθορε πρὸ φόωσδε· θεαὶ δʼ
          ὀλόλυξαν ἅπασαι. </p>
        <sp>
          <p>
            <lb n="120" rend="displayNum"/><milestone unit="Para" ed="P"/>ἔνθα σέ, ἤιε Φοῖβε, θεαὶ
            λόον ὕδατι καλῷ <lb/>ἁγνῶς καὶ καθαρῶς, σπάρξαν δʼ ἐν φάρεϊ λευκῷ, <lb/>λεπτῷ, νηγατέῳ·
            περὶ δὲ χρύσεον στρόφον ἧκαν. <lb/><milestone unit="Para" ed="P"/>οὐδʼ ἄρʼ Ἀπόλλωνα
            χρυσάορα θήσατο μήτηρ, <lb/>ἀλλὰ Θέμις νέκταρ τε καὶ ἀμβροσίην ἐρατεινὴν <lb n="125"
              rend="displayNum"/>ἀθανάτῃσιν χερσὶν ἐπήρξατο· χαῖρε δὲ Λητώ, <lb/>οὕνεκα τοξοφόρον
            καὶ καρτερὸν υἱὸν ἔτικτεν. <lb/>αὐτὰρ ἐπεὶ δή, Φοῖβε, κατέβρως ἄμβροτον εἶδαρ, <lb/>οὔ
            σέ γʼ ἔπειτʼ ἴσχον χρύσεοι στρόφοι ἀσπαίροντα, <lb/>οὐδʼ ἔτι δέσματʼ ἔρυκε, λύοντο δὲ
            πείρατα πάντα. <lb n="130" rend="displayNum"/>αὐτίκα δʼ ἀθανάτῃσι μετηύδα Φοῖβος
            Ἀπόλλων· <q><milestone unit="card" n="131" ed="P"/>
              <lb/><milestone unit="Para" ed="P"/>εἴη μοι κίθαρίς τε φίλη καὶ καμπύλα τόξα,
              <lb/>χρήσω δʼ ἀνθρώποισι Διὸς νημερτέα βουλήν.</q></p>
        </sp>
        <p>
          <lb/><milestone unit="Para" ed="P"/>ὣς εἰπὼν ἐβίβασκεν ἐπὶ χθονὸς εὐρυοδείης <lb/>Φοῖβος
          ἀκερσεκόμης, ἑκατηβόλος· αἳ δʼ ἄρα πᾶσαι <lb n="135" rend="displayNum"/>θάμβεον ἀθάναται·
          χρυσῷ δʼ ἄρα Δῆλος ἅπασα <lb/>[βεβρίθει, καθορῶσα Διὸς Λητοὺς τε γενέθλην, <lb/>γηθοσύνῃ,
          ὅτι μιν θεὸς εἵλετο οἰκία θέσθαι <lb/>νήσων ἠπείρου τε, φίλησε δὲ κηρόθι μᾶλλον.]
          <lb/>ἤνθησʼ, ὡς ὅτε τε ῥίον οὔρεος ἄνθεσιν ὕλης. <lb n="140" rend="displayNum"/><milestone
            unit="Para" ed="P"/>αὐτὸς δʼ, ἀργυρότοξε, ἄναξ ἑκατηβόλʼ Ἄπολλον, <lb/>ἄλλοτε μέν τʼ ἐπὶ
          Κύνθου ἐβήσαο παιπαλόεντος, <lb/>ἄλλοτε δʼ ἂν νήσους τε καὶ ἀνέρας ἠλάσκαζες. <lb/>πολλοί
          τοι νηοί τε καὶ ἄλσεα δενδρήεντα· <lb/>πᾶσαι δὲ σκοπιαί τε φίλαι καὶ πρώονες ἄκροι <lb
            n="145" rend="displayNum"/>ὑψηλῶν ὀρέων ποταμοί θʼ ἅλαδε προρέοντες· <lb/>ἀλλὰ σὺ Δήλῳ,
          Φοῖβε, μάλιστʼ ἐπιτέρπεαι ἦτορ, <lb/>ἔνθα τοι ἑλκεχίτωνες Ἰάονες ἠγερέθονται <lb/>αὐτοῖς
          σὺν παίδεσσι καὶ αἰδοίῃς ἀλόχοισιν. <lb/>οἱ δέ σε πυγμαχίῃ τε καὶ ὀρχηθμῷ καὶ ἀοιδῇ <lb
            n="150" rend="displayNum"/>μνησάμενοι τέρπουσιν, ὅτʼ ἄν στήσωνται ἀγῶνα. <lb/>φαίη κʼ
          ἀθανάτους καὶ ἀγήρως ἔμμεναι αἰεί, <lb/>ὃς τόθʼ ὑπαντιάσειʼ, ὅτʼ Ἰάονες ἀθρόοι εἶεν·
          <lb/>πάντων γάρ κεν ἴδοιτο χάριν, τέρψαιτο δὲ θυμὸν <lb/>ἄνδρας τʼ εἰσορόων καλλιζώνους τε
          γυναῖκας <lb n="155" rend="displayNum"/>νῆάς τʼ ὠκείας ἠδʼ αὐτῶν κτήματα πολλά. <lb/>πρὸς
          δὲ τόδε μέγα θαῦμα, ὅου κλέος οὔποτʼ ὀλεῖται, <lb/>κοῦραι Δηλιάδες, ἑκατηβελέταο θεράπναι·
          <lb/>αἵ τʼ ἐπεὶ ἂρ πρῶτον μὲν Ἀπόλλωνʼ ὑμνήσωσιν, <lb/>αὖτις δʼ αὖ Λητώ τε καὶ Ἄρτεμιν
          ἰοχέαιραν, <lb n="160" rend="displayNum"/>μνησάμεναι ἀνδρῶν τε παλαιῶν ἠδὲ γυναικῶν
          <lb/>ὕμνον ἀείδουσιν, θέλγουσι δὲ φῦλʼ ἀνθρώπων. <lb/>πάντων δʼ ἀνθρώπων φωνὰς καὶ
          βαμβαλιαστὺν <lb/>μιμεῖσθʼ ἴσασιν· φαίη δέ κεν αὐτὸς ἕκαστος <lb/>φθέγγεσθʼ· οὕτω σφιν
          καλὴ συνάρηρεν ἀοιδή. </p>
        <sp>
          <p><lb n="165" rend="displayNum"/><milestone unit="Para" ed="P"/>ἀλλʼ ἄγεθʼ ἱλήκοι μὲν
            Ἀπόλλων Ἀρτέμιδιξύν, <lb/>χαίρετε δʼ ὑμεῖς πᾶσαι· ἐμεῖο δὲ καὶ μετόπισθεν <lb/>μνήσασθʼ,
            ὁππότε κέν τις ἐπιχθονίων ἀνθρώπων <lb/>ἐθάδʼ ἁνείρηται ξεῖνος ταλαπείριος ἐλθών· <lb/>ὦ
            κοῦραι, τίς δʼ ὔμμιν ἀνὴρ ἥδιστος ἀοιδῶν <lb n="170" rend="displayNum"/>ἐνθάδε πωλεῖται,
            καὶ τέῳ τέρπεσθε μάλιστα; <lb/>ὑμεῖς δʼ εὖ μάλα πᾶσαι ὑποκρίνασθαι ἀφήμως· <lb/>τυφλὸς
            ἀνήρ, οἰκεῖ δὲ Χίῳ ἔνι παιπαλοέσσῃ <lb/>τοῦ μᾶσαι μετόπισθεν ἀριστεύσουσιν ἀοιδαί.
            <lb/>ἡμεῖς δʼ ὑμέτερον κλέος οἴσομεν, ὅσσον ἐπʼ αἶαν <lb n="175" rend="displayNum"
            />ἀνθρώπων στρεφόμεσθα πόλεις εὖ ναιεταώσας· <lb/>οἳ δʼ ἐπὶ δὴ πείσονται, ἐπεὶ καὶ
            ἐτήτυμόν ἐστιν. <lb/>αὐτὰρ ἐγὼν οὐ λήξω ἑκηβόλον Ἀπόλλωνα <lb/>ὑμνέων ἀργυρότοξον, ὃν
            ἠύκομος τέκε Λητώ.</p>
        </sp>
      </div>
      <milestone unit="card" n="179" ed="P"/>
      <div type="part">
        <head>[Εἲς Ἀπόλλωνα Πύθιον]</head>
        <sp>
          <p><lb/><milestone unit="Para" ed="P"/>ὦ ἄνα, καὶ Λυκίην καὶ Μῃονίην ἐρατεινὴν <lb n="180"
              rend="displayNum"/>καὶ Μίλητον ἔχεις, ἔναλον πόλιν ἱμερόεσσαν, <lb/>αὐτὸς δʼ αὖ Δήλοιο
            περικλύστοιο μέγʼ ἀνάσσεις.</p>
        </sp>
        <p>
          <lb/><milestone unit="Para" ed="P"/>εἶσι δὲ φορμίζων Λητοῦς ἐρικυδέος υἱὸς <lb/>φόρμιγγι
          γλαφυρῇ πρὸς Πυθὼ πετρήεσσαν, <lb/>ἄμβροτα εἵματʼ ἔχων τεθυωμένα· τοῖο δὲ φόρμιγξ <lb
            n="185" rend="displayNum"/>χρυσέου ὑπὸ πλήκτρου καναχὴν ἔχει ἱμερόεσσαν. <lb/>ἔνθεν δὲ
          πρὸς Ὄλυμπον ἀπὸ χθονός, ὥστε νόημα, <lb/>εἶσι Διὸς πρὸς δῶμα θεῶν μεθʼ ὁμήγυριν ἄλλων.
          <lb/>αὐτίκα δʼ ἀθανάτοισι μέλει κίθαρις καὶ ἀοιδή· <lb/>Μοῦσαι μέν θʼ ἅμα πᾶσαι
          ἀμειβόμεναι ὀπὶ καλῇ <lb n="190" rend="displayNum"/>ὑμνεῦσίν ῥα θεῶν δῶρʼ ἄμβροτα ἠδʼ
          ἀνθρώπων <lb/>τλημοσύνας, ὅσʼ ἔχοντες ὑπʼ ἀθανάτοισι θεοῖσι <lb/>ζώουσʼ ἀφραδέες καὶ
          ἀμήχανοι, οὐδὲ δύνανται <lb/>εὑρέμεναι θανάτοιό τʼ ἄκος καὶ γήραος ἄλκαρ· <lb/>αὐτὰρ
          ἐυπλόκαμοι Χάριτες καὶ ἐύφρονες Ὧραι <lb n="195" rend="displayNum"/>Ἁρμονίη θʼ Ἥβη τε Διὸς
          θυγάτηρ τʼ Ἀφροδίτη <lb/>ὀρχεῦντʼ ἀλλήλων ἐπὶ καρπῷ χεῖρας ἔχουσαι· <lb/>τῇσι μὲν οὔτʼ
          αἰσχρὴ μεταμέλπεται οὔτʼ ἐλάχεια, <lb/>ἀλλὰ μάλα μεγάλη τε ἰδεῖν καὶ εἶδος ἀγητή,
          <lb/>Ἄρτεμις ἰοχέαιρα ὁμότροφος Ἀπόλλωνι. <lb n="200" rend="displayNum"/>ἐν δʼ αὖ τῇσιν
          Ἄρης καὶ ἐύσκοπος Ἀργειφόντης <lb/>παίζουσʼ· αὐτὰρ ὁ Φοῖβος Αʼπόλλων ἐγκιθαρίζει <lb/>καλὰ
          καὶ ὕψι βιβάς· αἴγλη δέ μιν ἀμφιφαείνει <lb/>μαρμαρυγαί τε ποδῶν καὶ ἐυκλώστοιο χιτῶνος.
          <lb/>οἳ δʼ ἐπιτέρπονται θυμὸν μέγαν εἰσορόωντες <lb n="205" rend="displayNum"/>Λητώ τε
          χρυσοπλόκαμος καὶ μητίετα Ζεὺς <lb/>υἷα φίλον παίζοντα μετʼ ἀθανάτοισι θεοῖσι. </p>
        <sp>
          <p><lb/><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα; <lb/>ἠέ
            σʼ ἐνὶ μνηστῆρσιν ἀείδω καὶ φιλότητι, <lb/>ὅππως μνωόμενος ἔκιες Ἀζαντίδα κούρην <lb
              n="210" rend="displayNum"/>Ἴσχυʼ ἅμʼ ἀντιθέῳ Ἐλατιονίδη εὐίππῳ; <lb/>ἢ ἅμα Θόρβαντι
            Τριοπέῳ γένος, ἢ ἅμʼ Ἐρευθεῖ; <lb/>ἢ ἅμα Λευκίππῳ καὶ Λευκίπποιο δάμαρτι
            <lb/><gap/>πεζός, ὃ δʼ ἵπποισιν· οὐ μὴν Τρίοπός γʼ ἐνέλειπεν. <lb/>ἢ ὡς τὸ πρῶτον
            χρηστήριον ἀνθρώποισι <lb n="215" rend="displayNum"/>ζητεύων κατὰ γαῖαν ἔβης, ἑκατηβόλʼ
            Ἄπολλον; <lb/>Πιερίην μὲν πρῶτον ἀπʼ Οὐλύμποιο κατῆλθες· <lb/>Λέκτον τʼ ἠμαθοέντα
            παρέστιχες ἠδʼ Ἐνιῆνας <lb/>καὶ διὰ Περραιβούς· τάχα δʼ εἰς Ἰαωλκὸν ἵκανες, <lb/>Κηναίου
            τʼ ἐπέβης ναυσικλειτῆς Εὐβοίης. <lb n="220" rend="displayNum"/>στῆς δʼ ἐπὶ Ληλάντῳ
            πεδίῳ· τό τοι οὐχ ἅδε θυμῷ <lb/>τεύξασθαι νηόν τε καὶ ἄλσεα δενδρήεντα. <lb/>ἔνθεν δʼ
            Εὔριπον διαβάς, ἑκατηβόλʼ Ἄπολλον, <lb/>βῆς ἄνʼ ὄρος ζάθεον, χλωρόν· τάχα δʼ ἷξες ἀπʼ
            αὐτοῦ <lb/>ἐς Μυκαλησσὸν ἰὼν καὶ Τευμησσὸν λεχεποίην. <milestone unit="card" n="225"
              ed="P"/>
            <lb n="225" rend="displayNum"/>Θήβης δʼ εἰσαφίκανες ἕδος καταειμένον ὕλῃ· <lb/>οὐ γάρ πώ
            τις ἔναιε βροτῶν ἱερῇ ἐνὶ Θήβῃ, <lb/>οὐδʼ ἄρα πω τότε γʼ ἦσαν ἀταρπιτοὶ οὐδὲ κέλευθοι
            <lb/>Θήβης ἂμ πεδίον πυρηφόρον, ἀλλʼ ἔχεν ὕλη. <lb/><milestone unit="Para" ed="P"/>ἔνθεν
            δὲ προτέρω ἔκιες, ἑκατηβόλʼ Ἄπολλον, <lb n="230" rend="displayNum"/>Ὀγχηστὸν δʼ ἷξες,
            Ποσιδήιον ἀγλαὸν ἄλσος· <lb/>ἔνθα νεοδμὴς πῶλος ἀναπνέει ἀχθόμενός περ <lb/>ἕλκων ἅρματα
            καλά· χαμαὶ δʼ ἐλατὴρ ἀγαθός περ <lb/>ἐκ δίφροιο θορὼν ὁδὸν ἔρχεται· οἳ δὲ τέως μὲν
            <lb/>κείνʼ ὄχεα κροτέουσι ἀνακτορίην ἀφιέντες. <lb n="235" rend="displayNum"/>εἰ δέ κεν
            ἅρματʼ ἀγῇσιν ἐν ἄλσεϊ δενδρήεντι, <lb/>ἵππους μὲν κομέουσι, τὰ δὲ κλίναντες ἐῶσιν·
            <lb/>ὣς γὰρ τὰ πρώτισθʼ ὁσίη γένεθʼ· οἳ δὲ ἄνακτι <lb/>εὔχονται, δίφρον δὲ θεοῦ τότε
            μοῖρα φυλάσσει. <lb/><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ
            Ἄπολλον· <lb n="240" rend="displayNum"/>Κηφισσὸν δʼ ἄρʼ ἔπειτα κιχήσαο καλλιρέεθρον,
            <lb/>ὅς τε Λιλαίηθεν προχέει καλλίρροον ὕδωρ. <lb/>τὸν διαβάς, Ἑκάεργε, καὶ Ὠκαλέην
            πολύπυργον <lb/>ἔνθεν ἄρʼ εἰς Ἁλίαρτον ἀφίκεο ποιήεντα. <lb/><milestone unit="Para"
              ed="P"/>βῆς δʼ ἐπὶ Τελφούσης· τόθι τοι ἅδε χῶρος ἀπήμων <lb n="245" rend="displayNum"
            />τεύξασθαι νηόν τε καὶ ἄλσεα δενδρήεντα· <lb/>στῆς δὲ μάλʼ ἄγχʼ αὐτῆς καὶ μιν πρὸς
            μῦθον ἔειπες· <q><lb/><milestone unit="Para" ed="P"/>Τελφοῦσʼ, ἐνθάδε δὴ φρονέω
              περικαλλέα νηὸν <lb/>ἀνθρώπων τεῦξαι χρηστήριον, οἵτε μοι αἰεὶ <lb/>ἐνθάδʼ ἀγινήσουσι
              τεληέσσας ἑκατόμβας, <lb n="250" rend="displayNum"/>ἠμὲν ὅσοι Πελοπόννησον πίειραν
              ἔχουσιν <lb/>ἠδʼ ὅσοι Εὐρώπην τε καὶ ἀμφιρύτας κατὰ νήσους, <lb/>χρησόμενοι· τοῖσιν δέ
              κʼ ἐγὼ νημερτέα βουλὴν <lb/>πᾶσι θεμιστεύοιμι χρέων ἐνὶ πίονι νηῷ. </q>
            <lb/><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων <lb n="255"
              rend="displayNum"/>εὐρέα καὶ μάλα μακρὰ διηνεκές· ἣ δὲ ἰδοῦσα <lb/>Τελφοῦσα κραδίην
            ἐχολώσατο εἶπέ τε μῦθον· <q><lb/><milestone unit="Para" ed="P"/>φοῖβε ἄναξ ἑκάεργε, ἔπος
              τί τοι ἐν φρεσὶ θήσω. <lb/>ἐνθάδʼ ἐπεὶ φρονέεις τεῦξαι περικαλλέα νηὸν <lb/>ἔμμεναι
              ἀνθρώποις χρηστήριον, οἵτε τοι αἰεὶ <lb n="260" rend="displayNum"/>ἐνθάδʼ ἀγινήσουσι
              τεληέσσας ἑκατόμβας· <lb/>ἀλλʼ ἔκ τοι ἐρέω, σὺ δʼ ἐνὶ φρεσὶ βάλλεο σῇσι, <lb/>πημανέει
              σʼ αἰεὶ κτύπος ἵππων ὠκειάων <lb/>ἀρδόμενοί τʼ οὐρῆες ἐμῶν ἱερῶν ἀπὸ πηγέων· <lb/>ἔνθα
              τις ἀνθρώπων βουλήσεται εἰσοράασθαι <lb n="265" rend="displayNum"/>ἅρματά τʼ εὐποίητα
              καὶ ὠκυπόδων κτύπον ἵππων <lb/>ἢ νηόν τε μέγαν καὶ κτήματα πόλλʼ ἐνεόντα. <milestone
                unit="card" n="267" ed="P"/>
              <lb/>ἀλλʼ εἰ δή τι πίθοιο, σὺ δὲ κρείσσων καὶ ἀρείων <lb/>ἐσσί, ἄναξ, ἐμέθεν, σεῦ δὲ
              σθένος ἐστὶ μέγιστον, <lb/>ἐν Κρίσῃ ποίησαι ὑπὸ πτυχὶ Παρνησοῖο. <lb n="270"
                rend="displayNum"/>ἔνθʼ οὔθʼ ἅρματα καλὰ δονήσεται οὔτε τοι ἵππων <lb/>ὠκυπόδων
              κτύπος ἔσται ἐύδμητον περὶ βωμόν, <lb/>ἀλλά τοι ὣς προσάγοιεν Ἰηπαιήονι δῶρα
              <lb/>ἀνθρώπων κλυτὰ φῦλα· σὺ δὲ φρένας ἀμφιγεγηθὼς <lb/>δέξαιʼ ἱερὰ καλὰ περικτιόνων
              ἀνθρώπων.</q>
            <lb n="275" rend="displayNum"/>ὣς εἰποῦσʼ Ἑκάτου πέπιθε φρένας, ὄφρα οἱ αὐτῇ
            <lb/>Τελφούσῃ κλέος εἴη ἐπὶ χθονί, μηδʼ Ἑκάτοιο. <lb/><milestone unit="Para" ed="P"
            />ἔνθεν δὲ προτέρω ἔκιες, ἑκατηβόλʼ Ἄπολλον· <lb/>ἷξες δʼ ἐς Φλεγύων ἀνδρῶν πόλιν
            ὑβριστάων, <lb/>οἳ Διὸς οὐκ ἀλέγοντες ἐπὶ χθονὶ ναιετάασκον <lb n="280"
              rend="displayNum"/>ἐν καλῇ βήσσῃ Κηφισίδος ἐγγύθι λίμνης. <lb/>ἔνθεν καρπαλίμως
            προσέβης πρὸς δειράδα θύων <lb/>ἵκεο δʼ ἐς Κρίσην ὑπὸ Παρνησὸν νιφόεντα, <lb/>κνημὸν
            πρὸς Ζέφυρον τετραμμένον, αὐτὰρ ὕπερθεν <lb/>πέτρη ἐπικρέμαται, κοίλη δʼ ὑποδέδρομε
            βῆσσα, <lb n="285" rend="displayNum"/>τρηχεῖʼ· ἔνθα ἄναξ τεκμήρατο Φοῖβος Ἀπόλλων
            <lb/>νηὸν ποιήσασθαι ἐπήρατον εἶπέ τε μῦθον· <lb/><milestone unit="Para" ed="P"/>ἐνθάδε
            δὴ φρονέω τεῦξαι περικαλλέα νηὸν <lb/>ἔμμεναι ἀνθρώποις χρηστήριον, οἵτε μοι αἰεὶ
            <lb/>ἐνθάδʼ ἀγινήσουσι τεληέσσας ἑκατόμβας, <lb n="290" rend="displayNum"/>ἠμὲν ὅσοι
            Πελοπόννησον πίειραν ἔχουσιν, <lb/>ἠδʼ ὅσοι Εὐρώπην τε καὶ ἀμφιρύτας κατὰ νήσους,
            <lb/>χρησόμενοι· τοῖσιν δʼ ἄρʼ ἐγὼ νημερτέα βουλὴν <lb/>πᾶσι θεμιστεύοιμι χρέων ἐνὶ
            πίονι νηῷ. <lb/><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων
              <lb n="295" rend="displayNum"/>εὐρέα καὶ μάλα μακρὰ διηνεκές· αὐτὰρ ἐπʼ αὐτοῖς
            <lb/>λάινον οὐδὸν ἔθηκε Τροφώνιος ἠδʼ Ἀγαμήδης, <lb/>υἱέες Ἐργίνου, φίλοι ἀθανάτοισι
            θεοῖσιν· <lb/>ἀμφὶ δὲ νηὸν ἔνασσαν ἀθέσφατα φῦλʼ ἀνθρώπων <lb/>ξεστοῖσιν λάεσσιν,
            ἀοίδιμον ἔμμεναι αἰεί. <lb n="300" rend="displayNum"/><milestone unit="Para" ed="P"
            />ἀγχοῦ δὲ κρήνη καλλίρροος, ἔνθα δράκαιναν <lb/>κτεῖνεν ἄναξ, Διὸς υἱός, ἀπὸ κρατεροῖο
            βιοῖο, <lb/>ζατρεφέα, μεγάλην, τέρας ἄγριον, ἣ κακὰ πολλὰ <lb/>ἀνθρώπους ἔρδεσκεν ἐπὶ
            χθονί, πολλὰ μὲν αὐτούς, <lb/>πολλὰ δὲ μῆλα ταναύποδʼ, ἐπεὶ πέλε πῆμα δαφοινόν.
              <milestone unit="card" n="305" ed="P"/>
            <lb n="305" rend="displayNum"/>καὶ ποτε δεξαμένη χρυσοθρόνου ἔτρεφεν Ἥρης <lb/>δεινόν τʼ
            ἀργαλέον τε Τυφάονα, πῆμα βροτοῖσιν· <lb/>ὅν ποτʼ ἄρʼ Ἥρη ἔτικτε χολωσαμένη Διὶ πατρί,
            <lb/>ἡνίκʼ ἄρα Κρονίδης ἐρικυδέα γείνατʼ Ἀθήνην <lb/>ἐν κορυφῇ· ἣ δʼ αἶψα χολώσατο
            πότνια Ἥρη <lb n="310" rend="displayNum"/>ἠδὲ καὶ ἀγρομένοισι μετʼ ἀθανάτοισιν ἔειπε·
              <lb/><milestone unit="Para" ed="P"/>κέκλυτέ μευ, πάντες τε θεοὶ πᾶσαί τε θέαιναι,
            <lb/>ὡς ἔμʼ ἀτιμάζειν ἄρχει νεφεληγερέτα Ζεὺς <lb/>πρῶτος, ἐπεί μʼ ἄλοχον ποιήσατο κέδνʼ
            εἰδυῖαν· <lb/>καὶ νῦν νόσφιν ἐμεῖο τέκε γλαυκῶπιν Ἀθήνην, <lb n="315" rend="displayNum"
            />ἣ πᾶσιν μακάρεσσι μεταπρέπει ἀθανάτοισιν· <lb/>αὐτὰρ ὅ γʼ ἠπεδανὸς γέγονεν μετὰ πᾶσι
            θεοῖσι <lb/>παῖς ἐμὸς Ἥφαιστος, ῥικνὸς πόδας, ὃν τέκον αὐτή· <lb n="317a"
              rend="displayNum"/> [αἶσχος ἐμοὶ καὶ ὄνειδος ἐν οὐρανῷ ὅντε καὶ αὐτή] <lb/>ῥῖψʼ ἀνὰ
            χερσὶν ἑλοῦσα καὶ ἔμβαλον εὐρέι πόντῳ· <lb/>ἀλλά ἑ Νηρῆος θυγάτηρ Θέτις ἀργυρόπεζα <lb
              n="320" rend="displayNum"/>δέξατο καὶ μετὰ ᾗσι κασιγνήτῃσι κόμισσεν. <lb/>ὡς ὄφελʼ
            ἄλλο θεοῖσι χαρίζεσθαι μακάρεσσι. <lb/>σχέτλιε, ποικιλομῆτα, τί νῦν μητίσεαι ἄλλο;
            <lb/>πῶς ἔτλης οἶος τεκέειν γλαυκῶπιν Ἀθήνην; <lb/>οὐκ ἂν ἐγὼ τεκόμην; καὶ σὴ κεκλημένη
            ἔμπης <lb n="325" rend="displayNum"/>ἦα ῥʼ ἐν ἀθανάτοισιν, οἳ οὐρανὸν εὐρὺν ἔχουσι. <lb
              n="325a" rend="displayNum"/>φράζεο νῦν μή τοί τι κακὸν μητίσομʼ ὀπίσσω. <lb/>καὶ νῦν
            μέντοι ἐγὼ τεχνήσομαι, ὥς κε γένηται <lb/>παῖς ἐμός, ὅς κε θεοῖσι μεταπρέποι
            ἀθανάτοισιν, <lb/>οὔτε σὸν αἰσχύνασʼ ἱερὸν λέχος οὔτʼ ἐμὸν αὐτῆς. <lb/>οὐδέ τοι εἰς
            εὐνὴν πωλήσομαι, ἀλλʼ ἀπὸ σεῖο <lb n="330" rend="displayNum"/>τηλόθʼ ἐοῦσα θεοῖσι
            μετέσσομαι ἀθανάτοισιν. <lb/><milestone unit="Para" ed="P"/>ὣς εἰποῦσʼ ἀπὸ νόσφι θεῶν
            κίε χωομένη κῆρ. <lb/>αὐτίκʼ ἔπειτʼ ἠρᾶτο βοῶπις πότνια Ἥρη, <lb/>χειρὶ καταπρηνεῖ δʼ
            ἔλασε χθόνα καὶ φάτο μῦθον· <lb n="335" rend="displayNum"/><milestone unit="Para" ed="P"
            />κέκλυτε νῦν μευ, Γαῖα καὶ Οὐρανὸς εὐρὺς ὕπερθεν <lb/>Τιτῆνές τε θεοί, τοὶ ὑπὸ χθονὶ
            ναιετάοντες <lb/>Τάρταρον ἀμφὶ μέγαν, τῶν ἒξ ἄνδρες τε θεοί τε· <lb/>αὐτοὶ νῦν μευ
            πάντες ἀκούσατε καὶ δότε παῖδα <lb/>νόσφι Διός, μηδέν τι βίην ἐπιδευέα κείνου· <lb/>ἀλλʼ
            ὅ γε φέρτερος ἔστω, ὅσον Κρόνου εὐρύοπα Ζεύς. <lb n="340" rend="displayNum"/>ὣς ἄρα
            φωνήσασʼ ἵμασε χθόνα χειρὶ παχείῃ· <lb/>κινήθη δʼ ἄρα Γαῖα φερέσβιος· ἣ δὲ ἰδοῦσα
            <lb/>τέρπετο ὃν κατὰ θυμόν· ὀίετο γὰρ τελέεσθαι. <lb/>ἐκ τούτου δὴ ἔπειτα τελεσφόρον εἰς
            ἐνιαυτὸν <lb/>οὔτε πότʼ εἰς εὐνὴν Διὸς ἤλυθε μητιόεντος, <lb n="345" rend="displayNum"
            />οὔτε πότʼ ἐς θῶκον πολυδαίδαλον, ὡς τὸ πάρος περ <lb/>αὐτῷ ἐφεζομένη πυκινὰς
            φραζέσκετο βουλάς· <lb/>ἀλλʼ ἥ γʼ ἐν νηοῖσι πολυλλίστοισι μένουσα <lb/>τέρπετο οἷς
            ἱεροῖσι βοῶπις πότνια Ἥρη. <milestone unit="card" n="349" ed="P"/>
            <lb/>ἀλλʼ ὅτε δὴ μῆνές τε καὶ ἡμέραι ἐξετελεῦντο <lb n="350" rend="displayNum"/>ἂψ
            περιτελλομένου ἔτεος καὶ ἐπήλυθον ὧραι, <lb/>ἣ δʼ ἔτεκʼ οὔτε θεοῖς ἐναλίγκιον οὔτε
            βροτοῖσι, <lb/>δεινόν τʼ ἀργαλέον τε Τυφάονα, πῆμα βροτοῖσιν. <lb/>αὐτίκα τόνδε λαβοῦσα
            βοῶπις πότνια Ἥρη <lb/>δῶκεν ἔπειτα φέρουσα κακῷ κακόν· ἣ δʼ ὑπέδεκτο. <lb n="355"
              rend="displayNum"/>ὃς κακὰ πόλλʼ ἔρδεσκεν ἀγακλυτὰ φῦλʼ ἀνθρώπων· <lb/>ὃς τῇ γʼ
            ἀντιάσειε, φέρεσκέ μιν αἴσιμον ἦμαρ, <lb/>πρίν γέ οἱ ἰὸν ἐφῆκε ἄναξ ἑκάεργος Ἀπόλλων
            <lb/>καρτερόν· ἣ δʼ ὀδύνῃσιν ἐρεχθομένη χαλεπῇσι <lb/>κεῖτο μέγʼ ἀσθμαίνουσα κυλινδομένη
            κατὰ χῶρον. <lb n="360" rend="displayNum"/>θεσπεσίη δʼ ἐνοπὴ γένετʼ ἄσπετος· ἣ δὲ καθʼ
            ὕλην <lb/>πυκνὰ μάλʼ ἔνθα καὶ ἔνθα ἑλίσσετο, λεῖπε δὲ θυμὸν <lb/>φοινὸν ἀποπνείουσʼ· ὃ
            δʼ ἐπηύξατο Φοῖβος Ἀπόλλων· <lb/><milestone unit="Para" ed="P"/>ἐνταυθοῖ νῦν πύθευ ἐπὶ
            χθονὶ βωτιανείρῃ· <lb/>οὐδὲ σύ γε ζώουσα κακὸν δήλημα βροτοῖσιν <lb n="365"
              rend="displayNum"/>ἔσσεαι, οἳ γαίης πολυφόρβου καρπὸν ἔδοντες <lb/>ἐνθάδʼ ἀγινήσουσι
            τεληέσσας ἑκατόμβας· <lb/>οὐδέ τί τοι θάνατόν γε δυσηλεγέʼ οὔτε Τυφωεὺς <lb/>ἀρκέσει
            οὔτε Χίμαιρα δυσώνυμος, ἀλλά σέ γʼ αὐτοῦ <lb/>πύσει Γαῖα μέλαινα καὶ ἠλέκτωρ Ὑπερίων.
              <lb n="370" rend="displayNum"/><milestone unit="Para" ed="P"/>ὣς φάτʼ ἐπευχόμενος· τὴν
            δὲ σκότος ὄσσε κάλυψε. <lb/>τὴν δʼ αὐτοῦ κατέπυσʼ ἱερὸν μένος Ἠελίοιο, <lb/>ἐξ οὗ νῦν
            Πυθὼ κικλήσκεται· οἳ δὲ ἄνακτα <lb/>Πύθιον ἀγκαλέουσιν ἐπώνυμον, οὕνεκα κεῖθι <lb/>αὐτοῦ
            πῦσε πέλωρ μένος ὀξέος Ἠελίοιο. <lb n="375" rend="displayNum"/><milestone unit="Para"
              ed="P"/>καὶ τότʼ ἄρʼ ἔγνω ᾗσιν ἐνὶ φρεσὶ Φοῖβος Ἀπόλλων, <lb/>οὕνεκά μιν κρήνη
            καλλίρροος ἐξαπάφησε· <lb/>βῆ δʼ ἐπὶ Τελφούσῃ κεχολωμένος, αἶψα δʼ ἵκανε· <lb/>στῆ δὲ
            μάλʼ ἄγχʼ αὐτῆς καί μιν πρὸς μῦθον ἔειπε· <lb/><milestone unit="Para" ed="P"/>Τελφοῦσʼ,
            οὐκ ἄρʼ ἔμελλες ἐμὸν νόον ἐξαπαφοῦσα <lb n="380" rend="displayNum"/>χῶρον ἔχουσʼ ἐρατὸν
            προρέειν καλλίρροον ὕδωρ. <lb/>ἐνθάδε δὴ καὶ ἐμὸν κλέος ἔσσεται, οὐδὲ σὸν οἴης.
              <lb/><milestone unit="Para" ed="P"/>ἦ καὶ ἐπὶ ῥίον ὦσε ἄναξ ἑκάεργος Ἀπόλλων
            <lb/>πετραίῃς προχυτῇσιν, ἀπέκρυψεν δὲ ῥέεθρα <lb/>καὶ βωμὸν ποιήσατʼ ἐν ἄλσεϊ
            δενδρήεντι, <lb n="385" rend="displayNum"/>ἄγχι μάλα κρήνης καλλιρρόου· ἔνθαδʼ ἄνακτι
            <lb/>πάντες ἐπίκλησιν Τελφουσίῳ εὐχετόωνται, <lb/>οὕνεκα Τελφούσης ἱερῆς ᾔσχυνε ῥέεθρα.
              <lb/><milestone unit="Para" ed="P"/>καὶ τότε δὴ κατὰ θυμὸν ἐφράζετο Φοῖβος Απόλλων,
            <lb/>οὕστινας ἀνθρώπους ὀργείονας εἰσαγάγοιτο, <lb n="390" rend="displayNum"/>οἳ
            θεραπεύσονται Πυθοῖ ἔνι πετρηέσσῃ· <lb/>ταῦτʼ ἄρα ὁρμαίνων ἐνόησʼ ἐπὶ οἴνοπι πόντῳ
            <lb/>νῆα θοήν· ἐν δʼ ἄνδρες ἔσαν πολέες τε καὶ ἐσθλοί, <lb/>Κρῆτες ἀπὸ Κνωσοῦ Μινωίου,
            οἵ ῥα ἄνακτι <lb/>ἱερά τε ῥέζουσι καὶ ἀγγέλλουσι θέμιστας <lb n="395" rend="displayNum"
            />φοίβου Ἀπόλλωνος χρυσαόρου, ὅττι κεν εἴπῃ <lb/>χρείων ἐκ δάφνης γυάλων ὕπο Παρνησοῖο.
              <milestone unit="card" n="397" ed="P"/>
            <lb/>οἳ μὲν ἐπὶ πρῆξιν καὶ χρήματα νηὶ μελαίνῃ <lb/>ἐς Πύλον ἠμαθόεντα Πυλοιγενέας τʼ
            ἀνθρώπους <lb/>ἔπλεον· αὐτὰρ ὃ τοῖσι συνήντετο Φοῖβος Ἀπόλλων· <lb n="400"
              rend="displayNum"/>ἐν πόντῳ δʼ ἐπόρουσε δέμας δελφῖνι ἐοικὼς <lb/>νηὶ θοῇ καὶ κεῖτο
            πέλωρ μέγα τε δεινόν τε· <lb/>τῶν δʼ οὔτις κατὰ θυμὸν ἐπεφράσαθʼ ὥστε νοῆσαι <lb
              n="402a" rend="displayNum"/> [ἐκβάλλειν δʼ ἔθελον δελφῖνʼ· ὁ δὲ νῆα μέλαιναν]
            <lb/>πάντοσʼ ἀνασσείσασκε, τίνασσε δὲ νήια δοῦρα. <lb/>οἳ δʼ ἀκέων ἐνὶ νηὶ καθήατο
            δειμαίνοντες· <lb n="405" rend="displayNum"/>οὐδʼ οἵ γʼ ὅπλʼ ἔλυον κοίλην ἀνὰ νῆα
            μέλαιναν, <lb/>οὐδʼ ἔλυον λαῖφος νηὸς κυανοπρώροιο, <lb/>ἀλλʼ ὡς τὰ πρώτιστα
            κατεστήσαντο βοεῦσιν, <lb/>ὣς ἔπλεον· κραιπνὸς δὲ Νότος κατόπισθεν ἔπειγε <lb/>νῆα θοήν·
            πρῶτον δὲ παρημείβοντο Μάλειαν, <lb n="410" rend="displayNum"/>πὰρ δὲ Λακωνίδα γαῖαν
            ἁλιστέφανον πτολίεθρον <lb/>ἷξον καὶ χῶρον τερψιμβρότου Ἠελίοιο, <lb/>Ταίναρον, ἔνθα τε
            μῆλα βαθύτριχα βόσκεται αἰεὶ <lb/>Ἠελίοιο ἄνακτος, ἔχει δʼ ἐπιτερπέα χῶρον. <lb/>οἳ μὲν
            ἄρʼ ἔνθʼ ἔθελον νῆα σχεῖν ἠδʼ ἀποβάντες <lb n="415" rend="displayNum"/>φράσσασθαι μέγα
            θαῦμα καὶ ὀφθαλμοῖσιν ἰδέσθαι, <lb/>εἰ μενέει νηὸς γλαφυρῆς δαπέδοισι πέλωρον <lb/>ἢ εἰς
            οἶδμʼ ἅλιον πολυΐχθυον αὖτις ὀρούσει. <lb/>ἀλλʼ οὐ πηδαλίοισιν ἐπείθετο νηῦς εὐεργής,
            <lb/>ἀλλὰ παρὲκ Πελοπόννησον πίειραν ἔχουσα <lb n="420" rend="displayNum"/>ἤιʼ ὁδόν·
            πνοιῇ δὲ ἄναξ ἑκάεργος Ἀπόλλων <lb/>ῥηιδίως ἴθυνʼ· ἣ δὲ πρήσσουσα κέλευθον <lb/>Ἀρήνην
            ἵκανε καὶ Ἀργυφέην ἐρατεινὴν <lb/>καὶ Θρύον, Ἀλφειοῖο πόρον, καὶ ἐύκτιτον Αἶπυ <lb/>καὶ
            Πύλον ἠμαθόεντα Πυλοιγενέας τʼ ἀνθρώπους. <lb n="425" rend="displayNum"/>βῆ δὲ παρὰ
            Κπουνοὺς καὶ Χαλκίδα καὶ παρὰ Δύμην <lb/>ἠδὲ παρʼ Ἤλιδα δῖαν, ὅθι κρατέουσιν Ἐπειοί.
            <lb/>εὖτε Φερὰς ἐπέβαλλεν, ἀγαλλομένη Διὸς οὔρῳ, <lb/>καί σφιν ὑπὲκ νεφέων Ἰθάκης τʼ
            ὄρος αἰπὺ πέφαντο <lb/>Δουλίχιόν τε Σάμη τε καὶ ὑλήεσσα Ζάκυνθος. <lb n="430"
              rend="displayNum"/>ἀλλʼ ὅτε δὴ Πελοπόννησον παρενίσατο πᾶσαν <lb/>καὶ δὴ ἐπὶ Κρίσης
            κατεφαίνετο κόλπος ἀπείρων, <lb/>ὅστε διὲκ Πελοπόννησον πίειραν ἐέργει· <lb/>ἦλθʼ ἄνεμος
            Ζέφυρος μέγας, αἴθριος, ἐκ Διὸς αἴσης, <lb/>λάβρος ἐπαιγίζων ἐξ αἰθέρος, ὄφρα τάχιστα
              <lb n="435" rend="displayNum"/>νηῦς ἀνύσειε θέουσα θαλάσσης ἁλμυρὸν ὕδωρ. <lb/>ἄψορροι
            δὴ ἔπειτα πρὸς ἠῶ τʼ ἠέλιόν τε <lb/>ἔπλεον· ἡγεμόνευε δʼ ἄναξ Διὸς υἱὸς Ἀπόλλων·
            <lb/>ἷξον δʼ ἐς Κρίσην εὐδείελον, ἀμπελόεσσαν, <lb/>ἐς λιμένʼ· ἣ δʼ ἀμάθοισιν ἐχρίμψατο
            ποντοπόρος νηῦς. <lb n="440" rend="displayNum"/><milestone unit="Para" ed="P"/>ἔνθʼ ἐκ
            νηὸς ὄρουσε ἄναξ ἑκάεργος Ἀπόλλων, <lb/>ἀστέρι εἰδόμενος μέσῳ ἤματι· τοῦ δʼ ἀπὸ πολλαὶ
            <lb/>σπινθαρίδες πωτῶντο, σέλας δʼ εἰς οὐρανὸν ἷκεν· <lb/>ἐς δʼ ἄδυτον κατέδυσε διὰ
            τριπόδων ἐριτίμων. <milestone unit="card" n="444" ed="P"/>
            <lb/>ἔνθʼ ἄρʼ ὅ γε φλόγα δαῖε πιφαυσκόμενος τὰ ἃ κῆλα· <lb n="445" rend="displayNum"
            />πᾶσαν δὲ Κρίσην κάτεχεν σέλας· αἳ δʼ ὀλόλυξαν <lb/>Κρισαίων ἄλοχοι καλλίζωνοί τε
            θύγατρες <lb/>Φοίβου ὑπὸ ῥιπῆς· μέγα γὰρ δέος ἔμβαλʼ ἑκάστῳ. <lb/>ἔνθεν δʼ αὖτʼ ἐπὶ νῆα
            νόημʼ ὣς ἆλτο πέτεσθαι, <lb/>ἀνέρι εἰδόμενος αἰζηῷ τε κρατερῷ τε, <lb n="450"
              rend="displayNum"/>πρωθήβῃ, χαίτῃς εἰλυμένος εὐρέας ὤμους· <lb/>καί σφεας φωνήσας ἔπεα
            πτερόεντα προσηύδα· <lb/><milestone unit="Para" ed="P"/>ὦ ξεῖνοι, τίνες ἐστέ; πόθεν
            πλεῖθʼ ὑγρὰ κέλευθα; <lb/>ἤ τι κατὰ πρῆξιν ἢ μαψιδίως ἀλάλησθε <lb/>οἷά τε ληιστῆρες
            ὑπεὶρ ἅλα, τοί τʼ ἀλόωνται <lb n="455" rend="displayNum"/>ψυχὰς παρθέμενοι, κακὸν
            ἀλλοδαποῖσι φέροντες; <lb/>τίφθʼ οὕτως ἧσθον τετιηότες, οὐδʼ ἐπὶ γαῖαν <lb/>ἐκβῆτʼ, οὐδὲ
            καθʼ ὅπλα μελαίνης νηὸς ἔθεσθε; <lb/>αὕτη μέν γε δίκη πέλει ἀνδρῶν ἀλφηστάων,
            <lb/>ὁππότʼ ἂν ἐκ πόντοιο ποτὶ χθονὶ νηὶ μελαίνῃ <lb n="460" rend="displayNum"/>ἔλθωσιν
            καμάτῳ ἀδηκότες, αὐτίκα δέ σφεας <lb/>σίτοιο γλυκεροῖο περὶ φρένας ἵμερος αἱρεῖ.
              <lb/><milestone unit="Para" ed="P"/>ὣς φάτο καί σφιν θάρσος ἐνὶ στήθεσσιν ἔθηκε.
            <lb/>τὸν καὶ ἀμειβόμενος Κρητῶν ἀγὸς ἀντίον ηὔδα· <lb/>ξεῖνʼ, ἐπεὶ οὐ μὲν γάρ τι
            καταθνητοῖσι ἔοικας, <lb n="465" rend="displayNum"/>οὐ δέμας οὐδὲ φυήν, ἀλλʼ ἀθανάτοισι
            θεοῖσιν, <lb/>οὖλέ τε καὶ μέγα χαῖρε, θεοὶ δέ τοι ὄλβια δοῖεν. <lb/>καί μοι τοῦτʼ
            ἀγόρευσον ἐτήτυμον, ὄφρʼ εὖ εἰδῶ· <lb/>τίς δῆμος; τίς γαῖα; τίνες βροτοὶ ἐγγεγάασιν;
            <lb/>ἄλλῃ γὰρ φρονέοντες ἐπεπλέομεν μέγα λαῖτμα <lb n="470" rend="displayNum"/>ἐς Πύλον
            ἐκ Κρήτης, ἔνθεν γένος εὐχόμεθʼ εἶναι· <lb/>νῦν δʼ ὧδε ξὺν νηὶ κατήλθομεν οὔ τι ἑκόντες,
            <lb/>νόστου ἱέμενοι, ἄλλην ὁδόν, ἄλλα κέλευθα· <lb/>ἀλλά τις ἀθανάτων δεῦρʼ ἤγαγεν οὐκ
            ἐθέλοντας. <lb/><milestone unit="Para" ed="P"/>τοὺς δʼ ἀπαμειβόμενος προσέφη ἑκάεργος
            Ἀπόλλων· <q>
              <lb n="475" rend="displayNum"/>ξεῖνοι, τοὶ Κνωσὸν πολυδένδρεον ἀμφενεμεσθε <lb/>τὸ
              πρίν, ἀτὰρ νῦν οὐκ ἔθʼ ὑπότροποι αὖτις ἔσεσθε <lb/>ἔς τε πόλιν ἐρατὴν καὶ δώματα καλὰ
              ἕκαστος <lb/>ἔς τε φίλας ἀλόχους· ἀλλʼ ἐνθάδε πίονα νηὸν <lb/>ἕξετʼ ἐμὸν πολλοῖσι
              τετιμένον ἀνθρώποισιν. <lb n="480" rend="displayNum"/>εἰμὶ δʼ ἐγὼ Διὸς υἱός, Ἀπόλλων
              δʼ εὔχομαι εἶναι· <lb/>ὑμέας δʼ ἤγαγον ἐνθάδʼ ὑπὲρ μέγα λαῖμα θαλάσσης, <lb/>οὔ τι
              κακὰ φρονέων, ἀλλʼ ἐνθάδε πίονα νηὸν <lb/>ἕξετʼ ἐμὸν πᾶσιν μάλα τίμιον ἀνθρώποισι,
              <lb/>βουλάς τʼ ἀθανάτων εἰδήσετε, τῶν ἰότητι <lb n="485" rend="displayNum"/>αἰεὶ
              τιμήσεσθε διαμπερὲς ἤματα πάντα. <lb/>ἀλλʼ ἄγεθʼ, ὡς ἂν ἐγὼ εἴπω, πείθεσθε τάχιστα·
              <lb/>ἱστία μὲν πρῶτον κάθετον λύσαντε βοείας, <lb/>νῆα δʼ ἔπειτα θοὴν μὲν ἐπʼ ἠπείρου
              ἐρύσασθε, <lb/>ἐκ δὲ κτήμαθʼ ἕλεσθε καὶ ἔντεα νηὸς ἐίσης <lb n="490" rend="displayNum"
              />καὶ βωμὸν ποιήσατʼ ἐπὶ ῥηγμῖνι θαλάσσης· <lb/>πῦρ δʼ ἐπικαίοντες ἐπί τʼ ἄλφιτα λευκὰ
              θύοντες <lb/>εὔχεσθαι δὴ ἔπειτα παριστάμενοι περὶ βωμόν. <milestone unit="card"
                n="493" ed="P"/>
              <lb/>ὡς μὲν ἐγὼ τὸ πρῶτον ἐν ἠεροειδέι πόντῳ <lb/>εἰδόμενος δελφῖνι θοῆς ἐπὶ νηὸς
              ὄρουσα, <lb n="495" rend="displayNum"/>ὣς ἐμοὶ εὔχεσθαι Δελφινίῳ· αὐτὰρ ὁ βωμὸς
              <lb/>αὐτὸς Δελφίνιος καὶ ἐπόψιος ἔσσεται αἰεί. <lb/>δειπνῆσαί τʼ ἄρʼ ἔπειτα θοῇ παρὰ
              νηὶ μελαίνῃ <lb/>καὶ σπεῖσαι μακάρεσσι θεοῖς, οἳ Ὄλυμπον ἔχουσιν. <lb/>αὐτὰρ ἐπὴν
              σίτοιο μελίφρονος ἐξ ἔρον ἧσθε, <lb n="500" rend="displayNum"/>ἔρχεσθαί θʼ ἅμʼ ἐμοὶ
              καὶ ἰηπαιήονʼ ἀείδειν, <lb/>εἰς ὅ κε χῶρον ἵκησθον, ἵνʼ ἕξετε πίονα νηόν. </q>
            <lb/><milestone unit="Para" ed="P"/>ὣς ἔφαθʼ· οἳ δʼ ἄρα τοῦ μάλα μὲν κλύον ἠδʼ ἐπίθοντο.
            <lb/>ἱστία μὲν πρῶτον κάθεσαν, λῦσαν δὲ βοείας, <lb/>ἱστὸν δʼ ἱστοδόκῃ πέλασαν
            προτόνοισιν ὑφέντες· <lb n="505" rend="displayNum"/>ἐκ δὲ καὶ αὐτοὶ βαῖνον ἐπὶ ῥηγμῖνι
            θαλάσσης. <lb/>ἐκ δʼ ἁλὸς ἤπειρόνδε θοὴν ἀνὰ νῆʼ ἐρύσαντο <lb/>ὑψοῦ ἐπὶ ψαμάθοις, ὑπὸ δʼ
            ἕρματα μακρὰ τάνυσσαν· <lb/>καὶ βωμὸν ποίησαν ἐπὶ ῥηγμῖνι θαλάσσης· <lb/>πῦρ δʼ
            ἐπικαίοντες ἐπί τʼ ἄλφιτα λευκὰ θύοντες <lb n="510" rend="displayNum"/>εὔχονθʼ, ὡς
            ἐκέλευε, παριστάμενοι περὶ βωμόν. <lb/>δόρπον ἔπειθʼ εἵλοντο θοῇ παρὰ νηὶ μελαίνῃ
            <lb/>καὶ σπεῖσαν μακάρεσσι θεοῖς, οἳ Ὄλυμπον ἔχουσιν. <lb/>αὐτὰρ ἐπεὶ πόσιος καὶ ἐδητύος
            ἐξ ἔρον ἕντο, <lb/>βάν ῥʼ ἴμεν· ἦρχε δʼ ἄρα σφιν ἄναξ Διὸς υἱὸς Ἀπόλλων, <lb n="515"
              rend="displayNum"/>φόρμιγγʼ ἐν χείρεσσιν ἔχων, ἐρατὸν κιθαρίζων, <lb/>καλὰ καὶ ὕψι
            βιβάς· οἳ δὲ ῥήσσοντες ἕποντο <lb/>Κρῆτες πρὸς Πυθὼ καὶ ἰηπαιήονʼ ἄειδον, <lb/>οἷοί τε
            Κρητῶν παιήονες, οἷσί τε Μοῦσα <lb/>ἐν στήθεσσιν ἔθηκε θεὰ μελίγηρυν ἀοιδήν. <lb n="520"
              rend="displayNum"/>ἄκμητοι δὲ λόφον προσέβαν ποσίν, αἶψα δʼ ἵκοντο <lb/>Παρνησὸν καὶ
            χῶρον ἐπήρατον, ἔνθʼ ἄρʼ ἔμελλον <lb/>οἰκήσειν πολλοῖσι τετιμένοι ἀνθρώποισι· <lb/>δεῖξε
            δʼ ἄγων ἄδυτον ζάθεον καὶ πίονα νηόν. <lb/><milestone unit="Para" ed="P"/>τῶν δʼ ὠρίνετο
            θυμὸς ἐνὶ στήθεσσι φίλοισι· <lb n="525" rend="displayNum"/>τὸν καὶ ἀνειρόμενος Κρητῶν
            ἀγὸς ἀντίον ηὔδα· <lb/><milestone unit="Para" ed="P"/>ὦ ἄνα, εἰ δὴ τῆλε φίλων καὶ
            πατρίδος αἴης <lb/>ἤγαγες· οὕτω που τῷ σῷ φίλον ἔπλετο θυμῷ· <lb/>πῶς καὶ νῦν βιόμεσθα;
            τό σε φράζεσθαι ἄνωγμεν. <lb/>οὔτε τρυγηφόρος ἥδε γʼ ἐπήρατος οὔτʼ εὐλείμων, <lb n="530"
              rend="displayNum"/>ὥστʼ ἀπό τʼ εὖ ζώειν καὶ ἅμʼ ἀνθρώποισιν ὀπάζειν. <milestone
              unit="card" n="531" ed="P"/>
            <lb/><milestone unit="Para" ed="P"/>τοὺς δʼ ἐπιμειδήσας προσέφη Διὸς υἱὸς Ἀπόλλων·
                <q><lb/><milestone unit="Para" ed="P"/>νήπιοι ἄνθρωποι, δυστλήμονες, οἳ μελεδῶνας
              <lb/>βούλεσθʼ ἀργαλέους τε πόνους καὶ στείνεα θυμῷ· <lb/>ῥηίδιον ἔπος ὔμμʼ ἐρέω καὶ
              ἐπὶ φρεσὶ θήσω, <lb n="535" rend="displayNum"/>δεξιτερῇ μάλʼ ἕκαστος ἔχων ἐν χειρὶ
              μάχαιραν, <lb/>σφάζειν αἰεὶ μῆλα· τὰ δʼ ἄφθονα πάντα παρέσται, <lb/>ὅσσα τʼ ἐμοί κʼ
              ἀγάγωσι περικλυτὰ φῦλʼ ἀνθρώπων· <lb/>νηὸν δὲ προφύλαχθε, δέδεχθε δὲ φῦλʼ ἀνθρώπων
              <lb/>ἐνθάδʼ ἀγειρομένων καὶ ἐμὴν ἰθύν τε μάλιστα. <lb n="539a" rend="displayNum"
              />[δείκνυσθε θνητοῖσι· σὺ δὲ φρεσὶ δέξο θέμιστα. <lb n="539b" rend="displayNum"/>εἰ δέ
              τις ἀφραδίῃς οὐ πείσεται, ἀλλʼ ἀλογήσει] <lb n="540" rend="displayNum"/>ἠέ τι τηΰσιον
              ἔπος ἔσσεται ἠέ τι ἔργον <lb/>ὕβρις θʼ, ἣ θέμις ἐστὶ καταθνητῶν ἀνθρώπων, <lb/>ἄλλοι
              ἔπειθʼ ὑμῖν σημάντορες ἄνδρες ἔσονται, <lb/>τῶν ὑπʼ ἀναγκαίῃ δεδμήσεσθʼ ἤματα πάντα.
              <lb/>εἴρηταί τοι πάντα· σὺ δὲ φρεσὶ σῇσι φύλαξαι.</q>
            <lb n="545" rend="displayNum"/><milestone unit="Para" ed="P"/>καὶ σὺ μὲν οὕτω χαῖρε,
            Διὸς καὶ Λητοῦς υἱέ· <lb/>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </p>
        </sp>
      </div>
    </body>
  </text>
</TEI>
