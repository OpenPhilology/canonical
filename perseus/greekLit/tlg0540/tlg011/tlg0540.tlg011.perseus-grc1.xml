<?xml version="1.0" encoding="UTF-8"?><TEI xmlns="http://www.tei-c.org/ns/1.0">
<teiHeader status="new" type="text">
<fileDesc>
<titleStmt>
<title>κατὰ θεομν́ηστου, Β </title>
<author>Lysias</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>

</titleStmt>
<extent>about 579Kb</extent>

<sourceDesc>
<biblStruct>
	<monogr>
		<author>Lysias</author><title>Lysias with an English translation by W.R.M. Lamb, M.A.</title>
	
		<imprint><publisher>Cambridge, MA, Harvard University Press; London, William Heinemann Ltd.</publisher><date>1930</date></imprint>
	</monogr>
</biblStruct>
</sourceDesc>

</fileDesc>
<encodingDesc>
<refsDecl doctype="TEI.2">
<state unit="speech"/>
<state unit="section"/>
</refsDecl>
</encodingDesc>
    <profileDesc>
      <langUsage>
	<language usage="100" id="greek">Greek
	</language><language id="en">English
      </language></langUsage>
    </profileDesc>
<revisionDesc>
<change><date>2/92</date><respStmt><name>wmerrill</name><resp>(n/a)</resp></respStmt><item>revise markup</item></change>
<change><date>6/92</date><respStmt><name>wmerrill</name><resp>(n/a)</resp></respStmt><item>checkmark</item></change>
<change>
<date>7/92</date><respStmt><name>das</name><resp>(n/a)</resp></respStmt><item>fixed typos and incorrect section breaks</item>
</change>
<change>
<date>10/92</date><respStmt><name>das</name><resp>(n/a)</resp></respStmt><item>changed the TITLE to HEAD tags; combined the two Lysias files</item>
</change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change></revisionDesc>
</teiHeader><text xml:lang="grc"><body><p>
<milestone unit="section" n="1"/><milestone unit="para" ed="P"/>ὅτι μὲν τὸν πατέρα μʼ ἔφασκεν<note resp="Loeb" anchored="yes"><foreign lang="greek">ἔφασκεν</foreign> Taylor: <foreign lang="greek">ἔφασκον</foreign> MSS.</note> ἀπεκτονέναι,  πολλοὶ συνοίδασιν ὑμῶν, καὶ μαρτυροῦσι δέ μοι· ὅτι δὲ οὐ πεποίηκα, δῆλον· ἔτη γὰρ ἐστί μοι δύο καὶ τριάκοντα, ἐξ οὗ δʼ ὑμεῖς κατήλθετε, εἰκοστὸν τουτί.
<milestone unit="section" n="2"/>φαίνομαι οὖν δωδεκαέτης ὤν, ὅτε ὁ πατὴρ ὑπὸ τῶν τριάκοντα ἀπέθνῃσκεν, ὥστʼ οὐδʼ ὅ τι ὀλιγαρχία ἦν ᾔδη, οὐδὲ τῷ πατρὶ βοηθεῖν οἷός τʼ ἦ. ἀλλὰ μὴν οὐδὲ τῶν χρημάτων ἕνεκα ἐπεβούλευσα αὐτῷ· ὁ γὰρ πρεσβύτερος ἀδελφὸς πάντα λαβὼν ἀπεστέρησεν ἡμᾶς.
<milestone unit="section" n="3"/><milestone unit="para" ed="P"/>ἴσως δʼ ἐρεῖ ὡς οὐκ ἔστι τῶν ἀπορρήτων,  ἐάν τις φῇ τὸν πατέρα ἀπεκτονέναι· τὸν γὰρ νόμον οὐ ταῦτʼ ἀπαγορεύειν, ἀλλʼ ἀνδροφόνον οὐκ ἐᾶν λέγειν. ἐγὼ δʼ οἶμαι δεῖν οὐ περὶ τῶν ὀνομάτων διαφέρεσθαι, ἀλλὰ περὶ τῆς τῶν ἔργων διανοίας, καὶ πάντας εἰδέναι ὅτι ὁπόσοι<note resp="Loeb" anchored="yes"><foreign lang="greek">ὁπόσοι</foreign> Stephanus: <foreign lang="greek">ὁποῖοι</foreign> MSS.</note> ἀπεκτόνασί τινας, καὶ ἀνδροφόνοι τῶν αὐτῶν εἰσι, καὶ ὅσοι ἀνδροφόνοι τινός, καὶ ἀπεκτόνασι τοῦτον.
<milestone unit="section" n="4"/>πολὺ γὰρ ἂν ἔργον εἴη τῷ νομοθέτῃ πάντα γράφειν τὰ ὀνόματα, ὅσα τὴν αὐτὴν δύναμιν ἔχει· ἀλλὰ περὶ ἑνὸς εἰπὼν περὶ πάντων ἐδήλωσεν. οὐ γὰρ δήπου ἐὰν μέν τις πατραλοίαν ἢ μητραλοίαν καλῇ σε,<note resp="Loeb" anchored="yes"><foreign lang="greek">καλῇ σε</foreign> Markland: <foreign lang="greek">καλέσῃ</foreign> MSS.</note> ὑπόδικός ἐστιν, ἐὰν δέ τις τὴν τεκοῦσαν ἢ τὸν φυτεύσαντα τύπτειν <add>φῇ</add>,<note resp="Loeb" anchored="yes"><foreign lang="greek">τύπτειν φῇ</foreign> Emperius: <foreign lang="greek">τύπτοι</foreign> MSS.</note> ἀζήμιος ἔσται.
<milestone unit="section" n="5"/>καὶ ἐάν<note resp="Loeb" anchored="yes"><foreign lang="greek">ἐάν</foreign> Hermann: <foreign lang="greek">εἴ</foreign> MSS.</note> τις εἴπῃ ῥίψασπιν, ἀθῷος ἔσται· τὸν γὰρ νόμον, ἐάν τις εἴπῃ ἀποβεβληκέναι τὴν ἀσπίδα, ζημίαν τάττειν, ἀλλʼ οὐκ ἄν τις ῥῖψαι φῇ αὐτήν. ὁμοίως δʼ ἂν καὶ τῶν ἕνδεκα γενόμενος οὐκ ἂν ἀπεδέχου τὸν ἀπαγόμενον, ὅτι θοἰμάτιον ἐξέδυέ τινος<note resp="Loeb" anchored="yes"><foreign lang="greek">ἐξέδυέ τινος</foreign> Emperius: <foreign lang="greek">ἔξω θέμενος</foreign>.</note> ἢ τὸν χιτωνίσκον,
<milestone unit="section" n="6"/>εἰ μὴ λωποδύτην ὠνόμαζεν. οὐδʼ εἴ τις παῖδʼ ἐξῆγεν, ὡς ἀνδραποδιστήν· καὶ αὐτὸς μὲν ἐδικάσω κακηγορίας τῷ εἰπόντι σε ῥῖψαι τὴν ἀσπίδα. καίτοι ἐν τῷ νόμῳ οὐ γέγραπται, ἀλλʼ ἐάν τις φῇ ἀποβεβληκέναι. πῶς οὖν οὐ δεινόν, ἐὰν μέν τις σὲ ἔπῃ, τοὺς νόμους ἐκλαμβάνειν οὕτως ὥσπερ ἐγὼ νῦν, καὶ τιμωρεῖσθαι<note resp="Loeb" anchored="yes"><foreign lang="greek">τιμωρεῖσθαι</foreign> Baiter et Sauppe: <foreign lang="greek">τιμωρεῖν</foreign> MSS.</note> τοὺς ἐχθρούς, ἐὰν δʼ αὐτὸς εἴπῃς, οὐκ ἀξιοῦν<note resp="Loeb" anchored="yes"><foreign lang="greek">ἀξιοῦν</foreign> Taylor: <foreign lang="greek">ἄξιον</foreign> MSS.</note> δοῦναι δίκην;
<milestone unit="section" n="7"/>βοηθήσατε οὖν μοι, ἐνθυμούμενοι ὅτι μεῖζόν ἐστι κακὸν <add>ἀκοῦσαι</add><note resp="Loeb" anchored="yes"><foreign lang="greek">ἀκοῦσαι</foreign> add. Baiter et Sauppe</note> τὸν πατέρα ἀπεκτονέναι ἢ τὴν ἀσπίδα ῥῖψαι. ἐγὼ γοῦν δεξαίμην <add>ἂν</add><note resp="Loeb" anchored="yes"><foreign lang="greek">ἂν</foreign> add. Markland</note> πάσας ἀποβεβληκέναι ἢ τοιαύτην γνώμην περὶ τὸν πατέρα ἔχειν. καίτοι<note resp="Loeb" anchored="yes"><foreign lang="greek">καίτοι</foreign> Contius: <foreign lang="greek">καί</foreign> MSS.</note> γε τοῦτον μὲν ἑώρακα ποιοῦντα, ὡς καὶ ὑμεῖς ἴστε, αὐτὸς δʼ ἔσωσα τὴν ἀσπίδα. ὥστε διὰ τί οὐκ ἂν λάβοιμι δίκην παρʼ αὐτοῦ;
<milestone unit="section" n="8"/>τίνος ἐγκλήματός μοι ὄντος; πότερον ὡς δικαίως ἤκουσα; ἀλλʼ οὐδʼ ἂν αὐτοὶ φήσαιτε. ἀλλʼ ὡς βελτίων οὗτος<note resp="Loeb" anchored="yes"><foreign lang="greek">βελτίων οὗτος</foreign> Sluiter: <foreign lang="greek">βελτίονος ὄντος</foreign>.</note>; ἀλλʼ οὐδʼ ἂν αὐτὸς ἀξιώσειεν. ἀλλʼ ὅτι ἀποβεβληκὼς τὰ ὅπλα σώσαντι δικάζομαι; ἀλλʼ οὐχ οὗτος ὁ λόγος διέσπαρται κατὰ τὴν πόλιν. μὴ δὴ κακῶς ἀκούοντα τὰ προσήκοντα ἐλεεῖτε,
<milestone unit="section" n="9"/>μηδʼ ὑβρίζοντί τε καὶ λέγοντι παρὰ τοὺς νόμους συγγνώμην ἔχετε, καὶ ταῦτα εἰς ἄνδρα ὃς πολλὰς μὲν στρατηγίας ἐστρατήγηκε, πολλοὺς δὲ μεθʼ ὑμῶν <add>κινδύνους</add><note resp="Loeb" anchored="yes"><foreign lang="greek">κινδύνους</foreign> add. Taylor</note> κεκινδύνευκε, καὶ οὔτε τοῖς πολεμίοις ὑποχείριος γέγονεν οὔθʼ ὑμῖν εὔθυναν ὦφλεν, ἑβδομήκοντα δʼ ἐτῶν ὢν ἐπʼ<note resp="Loeb" anchored="yes"><foreign lang="greek">ἐπʼ</foreign> Baiter: <foreign lang="greek">ὑπʼ</foreign>.</note> ὀλιγαρχίας ἐτελεύτησε διὰ τὴν ὑμετέραν εὔνοιαν. ἄξιον δὲ
<milestone unit="section" n="10"/>ὀργισθῆναι ὑπὲρ αὐτοῦ· τί γὰρ ἂν τούτου ἀνιαρότερον ἀκούσειεν, εἰ τεθνηκὼς ὑπὸ τῶν ἐχθρῶν αἰτίαν ἔχοι ὑπὸ τῶν τέκνων ἀνῃρῆσθαι; οὗ τῆς ἀρετῆς τὰ μνημεῖα πρὸς τοῖς ὑμετέροις ἱεροῖς ἀνάκειται, τῆς δὲ τούτων κακίας πρὸς τοῖς τῶν πολεμίων.
<milestone unit="section" n="11"/><milestone unit="para" ed="P"/>ἐρεῖ δὲ ὡς ὀργισθεὶς εἴρηκεν.  ὑμεῖς δʼ ἐνθυμεῖσθε ὅτι ὁ νομοθέτης οὐδεμίαν συγγνώμην ὀργῇ δίδωσιν, ἀλλὰ ζημιοῖ τὸν λέγοντα, ἐὰν μὴ ἀποδεικνύῃ ἀληθῆ. ἐγὼ δὲ δὶς περὶ τούτου μεμαρτύρηκα· οὐ γὰρ ᾔδη ὅτι ὑμεῖς τοὺς μὲν ἰδόντας<note resp="Loeb" anchored="yes"><foreign lang="greek">ἰδόντας</foreign> Contius: <foreign lang="greek">ἰδιώτας</foreign> MSS.</note> τιμωρεῖσθε, τοῖς δὲ ἀποβαλοῦσι συγγνώμην ἔχετε. δέομαι οὖν καταψηφίσασθαι αὐτοῦ.
<milestone unit="section" n="12"/>νυνὶ γὰρ διώκω μὲν κακηγορίας, τῇ δʼ αὐτῇ ψήφῳ φόνου φεύγω τοῦ πατρός, οὗ μείζων ἀγὼν οὐκ ἂν γένοιτό μοι, ὃς μόνος δοκιμασθεὶς τοῖς τριάκοντʼ ἐπεξῆλθον ἐν Ἀρείῳ πάγῳ. βοηθήσατʼ οὖν κἀκείνῳ κἀμοί.</p>
</body></text></TEI>