<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
	<title>To Delian Apollo </title>
	<title type="sub">Machine readable text</title>
	<editor role="editor">Hugh G. Evelyn-White</editor>
	<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
	
      </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>

      

      

      <sourceDesc>
	<bibl>	  <author>Anonymous</author>
	  <title>The Homeric Hymns and Homerica
with an English Translation by Hugh G. Evelyn-White.
Homeric Hymns</title>
	  <publisher>Cambridge, MA.,Harvard University Press; London, William Heinemann Ltd.</publisher>
	  <date>1914</date>
	</bibl>
      </sourceDesc>

    </fileDesc>

    <encodingDesc>
      <refsDecl
	refState unit="hymn" n="chunk" delim="."/>
	refState unit="line"/>
      </refsDecl>
     <!--  <refsDecl
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
	language ident="greek">Greek</language>
      </langUsage>
    </profileDesc>

    <revisionDesc><!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change><change when="2014-08-01" who="Stella Dee">edited markup</change></revisionDesc>

  </teiHeader><text xml:lang="grc"><body>
<milestone unit="card" n="1" ed="P"/>
<div type="part">
<sp><p><lb></lb><milestone unit="Para" ed="P"/>μνήσομαι οὐδὲ λάθωμαι Ἀπόλλωνος ἑκάτοιο,
<lb></lb>ὅντε θεοὶ κατὰ δῶμα Διὸς τρομέουσιν ἰόντα·
<lb></lb>καί ῥά τʼ ἀναΐσσουσιν ἐπὶ σχεδὸν ἐρχομένοιο
<lb></lb>πάντες ἀφʼ ἑδράων, ὅτε φαίδιμα τόξα τιταίνει.</p></sp>
<p>
<lb n="5" rend="displayNum"></lb>Λητὼ δʼ οἴη μίμνε παραὶ Διὶ τερπικεραύνῳ,
<lb></lb>ἥ ῥα βιόν τʼ ἐχάλασσε καὶ ἐκλήισσε φαρέτρην,
<lb></lb>καί οἱ ἀπʼ ἰφθίμων ὤμων χείρεσσιν ἑλοῦσα
<lb></lb>τόξα κατεκρέμασε πρὸς κίονα πατρὸς ἑοῖο
<lb></lb>πασσάλου ἐκ χρυσέου· τὸν δʼ ἐς θρόνον εἷσεν ἄγουσα.
<lb n="10" rend="displayNum"></lb>τῷ δʼ ἄρα νέκταρ ἔδωκε πατὴρ δέπαϊ χρυσείῳ
<lb></lb>δεικνύμενος φίλον υἱόν· ἔπειτα δὲ δαίμονες ἄλλοι
<lb></lb>ἔνθα καθίζουσιν· χαίρει δέ τε πότνια Λητώ,
<lb></lb>οὕνεκα τοξοφόρον καὶ καρτερὸν υἱὸν ἔτικτε.
<lb></lb>χαῖρε, μάκαιρʼ ὦ Λητοῖ, ἐπεὶ τέκες ἀγλαὰ τέκνα,
<lb n="15" rend="displayNum"></lb>Ἀπόλλωνά τʼ ἄνακτα καὶ Ἄρτεμιν ἰοχέαιραν,
<lb></lb>τὴν μὲν ἐν Ὀρτυγίῃ, τὸν δὲ κραναῇ ἐνὶ Δήλῳ,
<lb></lb>κεκλιμένη πρὸς μακρὸν ὄρος καὶ Κύνθιον ὄχθον,
<lb></lb>ἀγχοτάτω φοίνικος, ἐπʼ Ἰνωποῖο ῥεέθροις.
</p>
<sp><p><lb></lb><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα;
<lb n="20" rend="displayNum"></lb>πάντη γάρ τοι,  Φοῖβε, νόμοι βεβλήατʼ ἀοιδῆς,
<lb></lb>ἠμὲν ἀνʼ ἤπειρον πορτιτρόφον ἠδʼ ἀνὰ νήσους·
<lb></lb>πᾶσαι δὲ σκοπιαί τοι ἅδον καὶ πρώονες ἄκροι
<lb></lb>ὑψηλῶν ὀρέων ποταμοί θʼ ἅλαδε προρέοντες
<lb></lb>ἀκταί τʼ εἰς ἅλα κεκλιμέναι λιμένες τε θαλάσσης.</p></sp>
<p>
<lb n="25" rend="displayNum"></lb>ἦ ὥς σε πρῶτον Λητὼ τέκε,  χάρμα βροτοῖσι,
<lb></lb>κλινθεῖσα πρὸς Κύνθου ὄρος κραναῇ ἐνὶ νήσῳ,
<lb></lb>Δήλῳ ἐν ἀμφιρύτῃ; ἑκάτερθε δὲ κῦμα κελαινὸν
<lb></lb>ἐξῄει χέρσονδε λιγυπνοίοις ἀνέμοισιν,
<lb></lb>ἔνθεν ἀπορνύμενος πᾶσι θνητοῖσιν ἀνάσσεις.
<lb n="30" rend="displayNum"></lb>ὅσσους Κρήτη τʼ ἐντὸς ἔχει καὶ δῆμος Ἀθηνῶν
<lb></lb>νῆσός τʼ Αἰγίνη ναυσικλειτή τʼ Εὔβοια,
<lb></lb>Αἰγαί, Πειρεσίαι τε καὶ ἀγχιάλη Πεπάρηθος
<lb></lb>Θρηίκιός τʼ Ἀθόως καὶ Πηλίου ἄκρα κάρηνα
<lb></lb>Θρηικίη τε Σάμος Ἴδης τʼ ὄρεα σκιόεντα,
<lb n="35" rend="displayNum"></lb>Σκῦρος καὶ Φώκαια καὶ Αὐτοκάνης ὄρος αἰπύ,
<lb></lb>Ἴμβρος τʼ εὐκτιμένη καὶ Λῆμνος ἀμιχθαλόεσσα
<lb></lb>Λέσβος τʼ ἠγαθέη, Μάκαρος ἕδος Αἰολίωνος,
<lb></lb>καὶ Χίος, ἣ νήσων λιπαρωτάτη εἰν ἁλὶ κεῖται,
<lb></lb>παιπαλόεις τε Μίμας καὶ Κωρύκου ἄκρα κάρηνα
<lb n="40" rend="displayNum"></lb>καὶ Κλάρος αἰγλήεσσα καὶ Αἰσαγέης ὄρος αἰπὺ
<lb></lb>καὶ Σάμος ὑδρηλὴ Μυκάλης τʼ αἰπεινὰ κάρηνα
<lb></lb>Μίλητός τε Κόως τε, πόλις Μερόπων ἀνθρώπων,
<lb></lb>καὶ Κνίδος αἰπεινὴ καὶ Κάρπαθος ἠνεμόεσσα
<lb></lb>Νάξος τʼ ἠδὲ Πάρος Ῥήναιά τε πετρήεσσα,
<lb n="45" rend="displayNum"></lb>τόσσον ἔπʼ ὠδίνουσα Ἑκηβόλον ἵκετο Λητώ,
<lb></lb>εἴ τίς οἱ γαιέων υἱεῖ θέλοι οἰκία θέσθαι.
<milestone unit="card" n="47" ed="P"/>
<lb></lb>αἳ δὲ μάλʼ ἐτρόμεον καὶ ἐδείδισαν, οὐδέ τις ἔτλη
<lb></lb>Φοῖβον δέξασθαι, καὶ πιοτέρη περ ἐοῦσα·
<lb></lb>πρίν γʼ ὅτε δή ῥʼ ἐπὶ Δήλου ἐβήσατο πότνια Λητὼ
<lb n="50" rend="displayNum"></lb>καί μιν ἀνειρομένη ἔπεα πτερόεντα προσηύδα·
</p>
<sp><p><lb></lb><milestone unit="Para" ed="P"/>δῆλʼ, εἰ γάρ κʼ ἐθέλοις ἕδος ἔμμεναι υἷος ἐμοῖο,
<lb></lb>Φοίβου Ἀπόλλωνος, θέσθαι τʼ ἔνι πίονα νηόν, —
<lb></lb>ἄλλος δʼ οὔτις σεῖό ποθʼ ἅψεται, οὐδέ σε λήσει·
<lb></lb>οὐδʼ εὔβων σέ γʼ ἔσεσθαι ὀίομαι οὔτʼ εὔμηλον,
<lb n="55" rend="displayNum"></lb>οὐδὲ τρύγην οἴσεις οὔτʼ ἂρ φυτὰ μυρία φύσεις.
<lb></lb>εἰ δέ κʼ Ἀπόλλωνος ἑκαέργου νηὸν ἔχῃσθα,
<lb></lb>ἄνθρωποί τοι πάντες ἀγινήσουσʼ ἑκατόμβας
<lb></lb>ἐνθάδʼ ἀγειρόμενοι, κνίσση δέ τοι ἄσπετος αἰεὶ
<lb></lb>δημοῦ ἀναΐξει βοσκήσεις θʼ οἵ κέ σʼ ἔχωσι
<lb n="60" rend="displayNum"></lb>χειρὸς ἀπʼ ἀλλοτρίης,  ἐπεὶ οὔ τοι πῖαρ ὑπʼ οὖδας.</p></sp>
<p>
<lb></lb>ὣς φάτο· χαῖρε δὲ Δῆλος, ἀμειβομένη δὲ προσηύδα·</p>
<sp><p>
<lb></lb><milestone unit="Para" ed="P"/>Λητοῖ, κυδίστη θύγατερ μεγάλου Κοίοιο,
<lb></lb>ἀσπασίη κεν ἐγώ γε γονὴν ἑκάτοιο ἄνακτος
<lb></lb>δεξαίμην· αἰνῶς γὰρ ἐτήτυμόν εἰμι δυσηχὴς
<lb n="65" rend="displayNum"></lb>ἀνδράσιν· ὧδε δέ κεν περιτιμήεσσα γενοίμην.
<lb></lb>ἀλλὰ τόδε τρομέω, Λητοῖ, ἔπος, οὐδέ σε κεύσω·
<lb></lb>λίην γάρ τινά φασιν ἀτάσθαλον Ἀπόλλωνα
<lb></lb>ἔσσεσθαι, μέγα δὲ πρυτανευσέμεν ἀθανάτοισι
<lb></lb>καὶ θνητοῖσι βροτοῖσιν ἐπὶ ζείδωρον ἄρουραν.
<lb n="70" rend="displayNum"></lb>τῷ ῥʼ αἰνῶς δείδοικα κατὰ φρένα καὶ κατὰ θυμόν,
<lb></lb>μή, ὁπότʼ ἂν τὸ πρῶτον ἴδῃ φάος ἠελίοιο,
<lb></lb>νῆσον ἀτιμήσας, ἐπεὶ ἦ κραναήπεδός εἰμι,
<lb></lb>ποσσὶ καταστρέψας ὤσῃ ἁλὸς ἐν πελάγεσσιν,
<lb></lb>ἔνθʼ ἐμὲ μὲν μέγα κῦμα κατὰ κρατὸς ἅλις αἰεὶ
<lb n="75" rend="displayNum"></lb>κλύσσει· ὃ δʼ ἄλλην γαῖαν ἀφίξεται,  ἥ κεν ἅδῃ οἱ,
<lb></lb>τεύξασθαι νηόν τε καὶ ἄλσεα δενδρήεντα·
<lb></lb>πουλύποδες δʼ ἐν ἐμοὶ θαλάμας φῶκαί τε μέλαιναι
<lb></lb>οἰκία ποιήσονται ἀκηδέα, χήτεϊ λαῶν.
<lb></lb>ἀλλʼ εἴ μοι τλαίης γε, θεά, μέγαν ὅρκον ὀμόσσαι,
<lb n="80" rend="displayNum"></lb>ἐνθάδε μιν πρῶτον τεύξειν περικαλλέα νηὸν
<lb></lb>ἔμμεναι ἀνθρώπων χρηστήριον, αὐτὰρ ἔπειτα
<lb n="81a" rend="displayNum"></lb> [1τεύξασθαι νηούς τε καὶ ἄλσεα δενδρηέντα ]1
<lb></lb>πάντας ἐπʼ ἀνθρώπους, ἐπεὶ ἦ πολυώνυμος ἔσται.
</p></sp>
<p><lb></lb><milestone unit="Para" ed="P"/>ὣς ἄρ ἔφη· Λητὼ δὲ θεῶν μέγαν ὅρκον ὄμοσσε·
</p>
<sp><p>
<lb></lb>ἴστω νῦν τάδε Γαῖα καὶ Οὐρανὸς εὐρὺς ὕπερθεν
<lb n="85" rend="displayNum"></lb>καὶ τὸ κατειβόμενον Στυγὸς ὕδωρ,  ὅστε μέγιστος
<lb></lb>ὅρκος δεινότατός τε πέλει μακάρεσσι θεοῖσιν·
<lb></lb>ἦ μὴν Φοίβου τῇδε θυώδης ἔσσεται αἰεὶ
<lb></lb>βωμὸς καὶ τέμενος, τίσει δέ σέ γʼ ἔξοχα πάντων.</p></sp>
<p>
<milestone unit="card" n="89" ed="P"/>
<lb></lb><milestone unit="Para" ed="P"/>αὐτὰρ ἐπεί ῥʼ ὄμοσέν τε τελεύτησέν τε τὸν ὅρκον,
<lb n="90" rend="displayNum"></lb>Δῆλος μὲν μάλα χαῖρε γονῇ ἑκάτοιο ἄνακτος·
<lb></lb>Λητὼ δʼ ἐννῆμάρ τε καὶ ἐννέα νύκτας ἀέλπτοις
<lb></lb>ὠδίνεσσι πέπαρτο. θεαὶ δʼ ἔσαν ἔνδοθι πᾶσαι,
<lb></lb>ὅσσαι ἄρισται ἔασι, Διώνη τε Ῥείη τε
<lb></lb>Ἰχναίη τε Θέμις καὶ ἀγάστονος Ἀμφιτρίτη
<lb n="95" rend="displayNum"></lb> ἄλλαι τʼ ἀθάναται νόσφιν λευκωλένου Ἥρης·
<lb></lb>ἧστο γὰρ ἐν μεγάροισι Διὸς νεφεληγερέταο·
<lb></lb>μούνη δʼ οὐκ ἐπέπυστο μογοστόκος Εἰλείθυια·
<lb></lb>ἧστο γὰρ ἄκρῳ Ὀλύμπῳ ὑπὸ χρυσέοισι νέφεσσιν,
<lb></lb>Ἥρης φραδμοσύνης λευκωλένου, ἥ μιν ἔρυκε
<lb n="100" rend="displayNum"></lb>ζηλοσύνῃ,  ὅτʼ ἄρʼ υἱὸν ἀμύμονά τε κρατερόν τε
<lb></lb>Λητὼ τέξεσθαι καλλιπλόκαμος τότʼ ἔμελλεν.
<lb></lb><milestone unit="Para" ed="P"/>αἳ δʼ Ἶριν προὔπεμψαν ἐυκτιμένης ἀπὸ νήσου,
<lb></lb>ἀξέμεν Εἰλείθυιαν, ὑποσχόμεναι μέγαν ὅρμον,
<lb></lb>χρυσείοισι λίνοισιν ἐερμένον, ἐννεάπηχυν·
<lb n="105" rend="displayNum"></lb>νόσφιν δʼ ἤνωγον καλέειν λευκωλένου Ἥρης,
<lb></lb>νή μιν ἔπειτʼ ἐπέεσσιν ἀποστρέψειεν ἰοῦσαν.
<lb></lb>αὐτὰρ ἐπεὶ τό γʼ ἄκουσε ποδήνεμος ὠκέα Ἶρις,
<lb></lb>βῆ ῥα θέειν, ταχέως δὲ διήνυσε πᾶν τὸ μεσηγύ.
<lb></lb>αὐτὰρ ἐπεί ῥʼ ἵκανε θεῶν ἕδος, αἰπὺν Ὄλυμπον,
<lb n="110" rend="displayNum"></lb>αὐτίκʼ ἄρʼ Εἰλείθυιαν ἀπὲκ μεγάροιο θύραζε
<lb></lb>ἐκπροκαλεσσαμένη ἔπεα πτερόεντα προσηύδα,
<lb></lb>πάντα μάλʼ, ὡς ἐπέτελλον Ὀλύμπια δώματʼ ἔχουσαι.
<lb></lb>τῇ δʼ ἄρα θυμὸν ἔπειθεν ἐνὶ στήθεσσι φίλοισι·
<lb></lb>βὰν δὲ ποσὶ τρήρωσι πελειάσιν ἴθμαθʼ ὁμοῖαι.
<lb n="115" rend="displayNum"></lb>εὖτʼ ἐπὶ Δήλου ἔβαινε μογοστόκος Εἰλείθυια,
<lb></lb>δὴ τότε τὴν τόκος εἷλε, μενοίνησεν δὲ τεκέσθαι.
<lb></lb>ἀμφὶ δὲ φοίνικι βάλε πήχεε, γοῦνα δʼ ἔρεισε
<lb></lb>λειμῶνι μαλακῷ· μείδησε δὲ γαῖʼ ὑπένερθεν·
<lb></lb>ἐκ δʼ ἔθορε πρὸ φόωσδε· θεαὶ δʼ ὀλόλυξαν ἅπασαι.
</p>
<sp><p>
<lb n="120" rend="displayNum"></lb><milestone unit="Para" ed="P"/>ἔνθα σέ,  ἤιε Φοῖβε, θεαὶ λόον ὕδατι καλῷ
<lb></lb>ἁγνῶς καὶ καθαρῶς, σπάρξαν δʼ ἐν φάρεϊ λευκῷ,
<lb></lb>λεπτῷ, νηγατέῳ· περὶ δὲ χρύσεον στρόφον ἧκαν.
<lb></lb><milestone unit="Para" ed="P"/>οὐδʼ ἄρʼ Ἀπόλλωνα χρυσάορα θήσατο μήτηρ,
<lb></lb>ἀλλὰ Θέμις νέκταρ τε καὶ ἀμβροσίην ἐρατεινὴν
<lb n="125" rend="displayNum"></lb>ἀθανάτῃσιν χερσὶν ἐπήρξατο· χαῖρε δὲ Λητώ,
<lb></lb>οὕνεκα τοξοφόρον καὶ καρτερὸν υἱὸν ἔτικτεν.
<lb></lb>αὐτὰρ ἐπεὶ δή, Φοῖβε, κατέβρως ἄμβροτον εἶδαρ,
<lb></lb>οὔ σέ γʼ ἔπειτʼ ἴσχον χρύσεοι στρόφοι ἀσπαίροντα,
<lb></lb>οὐδʼ ἔτι δέσματʼ ἔρυκε, λύοντο δὲ πείρατα πάντα.
<lb n="130" rend="displayNum"></lb>αὐτίκα δʼ ἀθανάτῃσι μετηύδα Φοῖβος Ἀπόλλων·

<q><milestone unit="card" n="131" ed="P"/>
<lb></lb><milestone unit="Para" ed="P"/>εἴη μοι κίθαρίς τε φίλη καὶ καμπύλα τόξα,
<lb></lb>χρήσω δʼ ἀνθρώποισι Διὸς νημερτέα βουλήν.</q></p></sp>
<p>
<lb></lb><milestone unit="Para" ed="P"/>ὣς εἰπὼν ἐβίβασκεν ἐπὶ χθονὸς εὐρυοδείης
<lb></lb>Φοῖβος ἀκερσεκόμης, ἑκατηβόλος· αἳ δʼ ἄρα πᾶσαι
<lb n="135" rend="displayNum"></lb>θάμβεον ἀθάναται· χρυσῷ δʼ ἄρα Δῆλος ἅπασα
<lb></lb>[βεβρίθει, καθορῶσα Διὸς Λητοὺς τε γενέθλην,
<lb></lb>γηθοσύνῃ, ὅτι μιν θεὸς εἵλετο οἰκία θέσθαι
<lb></lb>νήσων ἠπείρου τε, φίλησε δὲ κηρόθι μᾶλλον.]
<lb></lb>ἤνθησʼ, ὡς ὅτε τε ῥίον οὔρεος ἄνθεσιν ὕλης.
<lb n="140" rend="displayNum"></lb><milestone unit="Para" ed="P"/>αὐτὸς δʼ,  ἀργυρότοξε, ἄναξ ἑκατηβόλʼ Ἄπολλον,
<lb></lb>ἄλλοτε μέν τʼ ἐπὶ Κύνθου ἐβήσαο παιπαλόεντος,
<lb></lb>ἄλλοτε δʼ ἂν νήσους τε καὶ ἀνέρας ἠλάσκαζες.
<lb></lb>πολλοί τοι νηοί τε καὶ ἄλσεα δενδρήεντα·
<lb></lb>πᾶσαι δὲ σκοπιαί τε φίλαι καὶ πρώονες ἄκροι
<lb n="145" rend="displayNum"></lb>ὑψηλῶν ὀρέων ποταμοί θʼ ἅλαδε προρέοντες·
<lb></lb>ἀλλὰ σὺ Δήλῳ, Φοῖβε, μάλιστʼ ἐπιτέρπεαι ἦτορ,
<lb></lb>ἔνθα τοι ἑλκεχίτωνες Ἰάονες ἠγερέθονται
<lb></lb>αὐτοῖς σὺν παίδεσσι καὶ αἰδοίῃς ἀλόχοισιν.
<lb></lb>οἱ δέ σε πυγμαχίῃ τε καὶ ὀρχηθμῷ καὶ ἀοιδῇ
<lb n="150" rend="displayNum"></lb>μνησάμενοι τέρπουσιν,  ὅτʼ ἄν στήσωνται ἀγῶνα.
<lb></lb>φαίη κʼ ἀθανάτους καὶ ἀγήρως ἔμμεναι αἰεί,
<lb></lb>ὃς τόθʼ ὑπαντιάσειʼ, ὅτʼ Ἰάονες ἀθρόοι εἶεν·
<lb></lb>πάντων γάρ κεν ἴδοιτο χάριν, τέρψαιτο δὲ θυμὸν
<lb></lb>ἄνδρας τʼ εἰσορόων καλλιζώνους τε γυναῖκας
<lb n="155" rend="displayNum"></lb>νῆάς τʼ ὠκείας ἠδʼ αὐτῶν κτήματα πολλά.
<lb></lb>πρὸς δὲ τόδε μέγα θαῦμα, ὅου κλέος οὔποτʼ ὀλεῖται,
<lb></lb>κοῦραι Δηλιάδες, ἑκατηβελέταο θεράπναι·
<lb></lb>αἵ τʼ ἐπεὶ ἂρ πρῶτον μὲν Ἀπόλλωνʼ ὑμνήσωσιν,
<lb></lb>αὖτις δʼ αὖ Λητώ τε καὶ Ἄρτεμιν ἰοχέαιραν,
<lb n="160" rend="displayNum"></lb>μνησάμεναι ἀνδρῶν τε παλαιῶν ἠδὲ γυναικῶν
<lb></lb>ὕμνον ἀείδουσιν, θέλγουσι δὲ φῦλʼ ἀνθρώπων.
<lb></lb>πάντων δʼ ἀνθρώπων φωνὰς καὶ βαμβαλιαστὺν
<lb></lb>μιμεῖσθʼ ἴσασιν· φαίη δέ κεν αὐτὸς ἕκαστος
<lb></lb>φθέγγεσθʼ· οὕτω σφιν καλὴ συνάρηρεν ἀοιδή.
</p>
<sp><p><lb n="165" rend="displayNum"></lb><milestone unit="Para" ed="P"/>ἀλλʼ ἄγεθʼ ἱλήκοι μὲν Ἀπόλλων Ἀρτέμιδιξύν,
<lb></lb>χαίρετε δʼ ὑμεῖς πᾶσαι· ἐμεῖο δὲ καὶ μετόπισθεν
<lb></lb>μνήσασθʼ, ὁππότε κέν τις ἐπιχθονίων ἀνθρώπων
<lb></lb>ἐθάδʼ ἁνείρηται ξεῖνος ταλαπείριος ἐλθών·
<lb></lb>ὦ κοῦραι, τίς δʼ ὔμμιν ἀνὴρ ἥδιστος ἀοιδῶν
<lb n="170" rend="displayNum"></lb>ἐνθάδε πωλεῖται,  καὶ τέῳ τέρπεσθε μάλιστα;
<lb></lb>ὑμεῖς δʼ εὖ μάλα πᾶσαι ὑποκρίνασθαι ἀφήμως·
<lb></lb>τυφλὸς ἀνήρ, οἰκεῖ δὲ Χίῳ ἔνι παιπαλοέσσῃ
<lb></lb>τοῦ μᾶσαι μετόπισθεν ἀριστεύσουσιν ἀοιδαί.
<lb></lb>ἡμεῖς δʼ ὑμέτερον κλέος οἴσομεν, ὅσσον ἐπʼ αἶαν
<lb n="175" rend="displayNum"></lb>ἀνθρώπων στρεφόμεσθα πόλεις εὖ ναιεταώσας·
<lb></lb>οἳ δʼ ἐπὶ δὴ πείσονται, ἐπεὶ καὶ ἐτήτυμόν ἐστιν.
<lb></lb>αὐτὰρ ἐγὼν οὐ λήξω ἑκηβόλον Ἀπόλλωνα
<lb></lb>ὑμνέων ἀργυρότοξον, ὃν ἠύκομος τέκε Λητώ.</p>
</sp></div>
<milestone unit="card" n="179" ed="P"/>
<div type="part">
<head>[Εἲς Ἀπόλλωνα Πύθιον]
<sp><p><lb></lb><milestone unit="Para" ed="P"/>ὦ ἄνα, καὶ Λυκίην καὶ Μῃονίην ἐρατεινὴν
<lb n="180" rend="displayNum"></lb>καὶ Μίλητον ἔχεις,  ἔναλον πόλιν ἱμερόεσσαν,
<lb></lb>αὐτὸς δʼ αὖ Δήλοιο περικλύστοιο μέγʼ ἀνάσσεις.</p></sp>
<p>
<lb></lb><milestone unit="Para" ed="P"/>εἶσι δὲ φορμίζων Λητοῦς ἐρικυδέος υἱὸς
<lb></lb>φόρμιγγι γλαφυρῇ πρὸς Πυθὼ πετρήεσσαν,
<lb></lb>ἄμβροτα εἵματʼ ἔχων τεθυωμένα· τοῖο δὲ φόρμιγξ
<lb n="185" rend="displayNum"></lb>χρυσέου ὑπὸ πλήκτρου καναχὴν ἔχει ἱμερόεσσαν.
<lb></lb>ἔνθεν δὲ πρὸς Ὄλυμπον ἀπὸ χθονός, ὥστε νόημα,
<lb></lb>εἶσι Διὸς πρὸς δῶμα θεῶν μεθʼ ὁμήγυριν ἄλλων.
<lb></lb>αὐτίκα δʼ ἀθανάτοισι μέλει κίθαρις καὶ ἀοιδή·
<lb></lb>Μοῦσαι μέν θʼ ἅμα πᾶσαι ἀμειβόμεναι ὀπὶ καλῇ
<lb n="190" rend="displayNum"></lb>ὑμνεῦσίν ῥα θεῶν δῶρʼ ἄμβροτα ἠδʼ ἀνθρώπων
<lb></lb>τλημοσύνας, ὅσʼ ἔχοντες ὑπʼ ἀθανάτοισι θεοῖσι
<lb></lb>ζώουσʼ ἀφραδέες καὶ ἀμήχανοι, οὐδὲ δύνανται
<lb></lb>εὑρέμεναι θανάτοιό τʼ ἄκος καὶ γήραος ἄλκαρ·
<lb></lb>αὐτὰρ ἐυπλόκαμοι Χάριτες καὶ ἐύφρονες Ὧραι
<lb n="195" rend="displayNum"></lb>Ἁρμονίη θʼ Ἥβη τε Διὸς θυγάτηρ τʼ Ἀφροδίτη
<lb></lb>ὀρχεῦντʼ ἀλλήλων ἐπὶ καρπῷ χεῖρας ἔχουσαι·
<lb></lb>τῇσι μὲν οὔτʼ αἰσχρὴ μεταμέλπεται οὔτʼ ἐλάχεια,
<lb></lb>ἀλλὰ μάλα μεγάλη τε ἰδεῖν καὶ εἶδος ἀγητή,
<lb></lb>Ἄρτεμις ἰοχέαιρα ὁμότροφος Ἀπόλλωνι.
<lb n="200" rend="displayNum"></lb>ἐν δʼ αὖ τῇσιν Ἄρης καὶ ἐύσκοπος Ἀργειφόντης
<lb></lb>παίζουσʼ· αὐτὰρ ὁ Φοῖβος Αʼπόλλων ἐγκιθαρίζει
<lb></lb>καλὰ καὶ ὕψι βιβάς· αἴγλη δέ μιν ἀμφιφαείνει
<lb></lb>μαρμαρυγαί τε ποδῶν καὶ ἐυκλώστοιο χιτῶνος.
<lb></lb>οἳ δʼ ἐπιτέρπονται θυμὸν μέγαν εἰσορόωντες
<lb n="205" rend="displayNum"></lb>Λητώ τε χρυσοπλόκαμος καὶ μητίετα Ζεὺς
<lb></lb>υἷα φίλον παίζοντα μετʼ ἀθανάτοισι θεοῖσι.
</p>
<sp><p><lb></lb><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα;
<lb></lb>ἠέ σʼ ἐνὶ μνηστῆρσιν ἀείδω καὶ φιλότητι,
<lb></lb>ὅππως μνωόμενος ἔκιες Ἀζαντίδα κούρην
<lb n="210" rend="displayNum"></lb>Ἴσχυʼ ἅμʼ ἀντιθέῳ  Ἐλατιονίδη εὐίππῳ;
<lb></lb>ἢ ἅμα Θόρβαντι Τριοπέῳ γένος, ἢ ἅμʼ Ἐρευθεῖ;
<lb></lb>ἢ ἅμα Λευκίππῳ καὶ Λευκίπποιο δάμαρτι
<lb></lb><gap></gap>πεζός, ὃ δʼ ἵπποισιν· οὐ μὴν Τρίοπός γʼ ἐνέλειπεν.
<lb></lb>ἢ ὡς τὸ πρῶτον χρηστήριον ἀνθρώποισι
<lb n="215" rend="displayNum"></lb>ζητεύων κατὰ γαῖαν ἔβης,  ἑκατηβόλʼ Ἄπολλον;
<lb></lb>Πιερίην μὲν πρῶτον ἀπʼ Οὐλύμποιο κατῆλθες·
<lb></lb>Λέκτον τʼ ἠμαθοέντα παρέστιχες ἠδʼ Ἐνιῆνας
<lb></lb>καὶ διὰ Περραιβούς· τάχα δʼ εἰς Ἰαωλκὸν ἵκανες,
<lb></lb>Κηναίου τʼ ἐπέβης ναυσικλειτῆς Εὐβοίης.
<lb n="220" rend="displayNum"></lb>στῆς δʼ ἐπὶ Ληλάντῳ πεδίῳ· τό τοι οὐχ ἅδε θυμῷ
<lb></lb>τεύξασθαι νηόν τε καὶ ἄλσεα δενδρήεντα.
<lb></lb>ἔνθεν δʼ Εὔριπον διαβάς, ἑκατηβόλʼ Ἄπολλον,
<lb></lb>βῆς ἄνʼ ὄρος ζάθεον, χλωρόν· τάχα δʼ ἷξες ἀπʼ αὐτοῦ
<lb></lb>ἐς Μυκαλησσὸν ἰὼν καὶ Τευμησσὸν λεχεποίην.
<milestone unit="card" n="225" ed="P"/>
<lb n="225" rend="displayNum"></lb>Θήβης δʼ εἰσαφίκανες ἕδος καταειμένον ὕλῃ·
<lb></lb>οὐ γάρ πώ τις ἔναιε βροτῶν ἱερῇ ἐνὶ Θήβῃ,
<lb></lb>οὐδʼ ἄρα πω τότε γʼ ἦσαν ἀταρπιτοὶ οὐδὲ κέλευθοι
<lb></lb>Θήβης ἂμ πεδίον πυρηφόρον, ἀλλʼ ἔχεν ὕλη.
<lb></lb><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον,
<lb n="230" rend="displayNum"></lb>Ὀγχηστὸν δʼ ἷξες,  Ποσιδήιον ἀγλαὸν ἄλσος·
<lb></lb>ἔνθα νεοδμὴς πῶλος ἀναπνέει ἀχθόμενός περ
<lb></lb>ἕλκων ἅρματα καλά· χαμαὶ δʼ ἐλατὴρ ἀγαθός περ
<lb></lb>ἐκ δίφροιο θορὼν ὁδὸν ἔρχεται· οἳ δὲ τέως μὲν
<lb></lb>κείνʼ ὄχεα κροτέουσι ἀνακτορίην ἀφιέντες.
<lb n="235" rend="displayNum"></lb>εἰ δέ κεν ἅρματʼ ἀγῇσιν ἐν ἄλσεϊ δενδρήεντι,
<lb></lb>ἵππους μὲν κομέουσι, τὰ δὲ κλίναντες ἐῶσιν·
<lb></lb>ὣς γὰρ τὰ πρώτισθʼ ὁσίη γένεθʼ· οἳ δὲ ἄνακτι
<lb></lb>εὔχονται, δίφρον δὲ θεοῦ τότε μοῖρα φυλάσσει.
<lb></lb><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον·
<lb n="240" rend="displayNum"></lb>Κηφισσὸν δʼ ἄρʼ ἔπειτα κιχήσαο καλλιρέεθρον,
<lb></lb>ὅς τε Λιλαίηθεν προχέει καλλίρροον ὕδωρ.
<lb></lb>τὸν διαβάς, Ἑκάεργε, καὶ Ὠκαλέην πολύπυργον
<lb></lb>ἔνθεν ἄρʼ εἰς Ἁλίαρτον ἀφίκεο ποιήεντα.
<lb></lb><milestone unit="Para" ed="P"/>βῆς δʼ ἐπὶ Τελφούσης· τόθι τοι ἅδε χῶρος ἀπήμων
<lb n="245" rend="displayNum"></lb>τεύξασθαι νηόν τε καὶ ἄλσεα δενδρήεντα·
<lb></lb>στῆς δὲ μάλʼ ἄγχʼ αὐτῆς καὶ μιν πρὸς μῦθον ἔειπες·
<q><lb></lb><milestone unit="Para" ed="P"/>Τελφοῦσʼ, ἐνθάδε δὴ φρονέω περικαλλέα νηὸν
<lb></lb>ἀνθρώπων τεῦξαι χρηστήριον, οἵτε μοι αἰεὶ
<lb></lb>ἐνθάδʼ ἀγινήσουσι τεληέσσας ἑκατόμβας,
<lb n="250" rend="displayNum"></lb>ἠμὲν ὅσοι Πελοπόννησον πίειραν ἔχουσιν
<lb></lb>ἠδʼ ὅσοι Εὐρώπην τε καὶ ἀμφιρύτας κατὰ νήσους,
<lb></lb>χρησόμενοι· τοῖσιν δέ κʼ ἐγὼ νημερτέα βουλὴν
<lb></lb>πᾶσι θεμιστεύοιμι χρέων ἐνὶ πίονι νηῷ.
</q>
<lb></lb><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων
<lb n="255" rend="displayNum"></lb>εὐρέα καὶ μάλα μακρὰ διηνεκές· ἣ δὲ ἰδοῦσα
<lb></lb>Τελφοῦσα κραδίην ἐχολώσατο εἶπέ τε μῦθον·
<q><lb></lb><milestone unit="Para" ed="P"/>φοῖβε ἄναξ ἑκάεργε, ἔπος τί τοι ἐν φρεσὶ θήσω.
<lb></lb>ἐνθάδʼ ἐπεὶ φρονέεις τεῦξαι περικαλλέα νηὸν
<lb></lb>ἔμμεναι ἀνθρώποις χρηστήριον, οἵτε τοι αἰεὶ
<lb n="260" rend="displayNum"></lb>ἐνθάδʼ ἀγινήσουσι τεληέσσας ἑκατόμβας·
<lb></lb>ἀλλʼ ἔκ τοι ἐρέω, σὺ δʼ ἐνὶ φρεσὶ βάλλεο σῇσι,
<lb></lb>πημανέει σʼ αἰεὶ κτύπος ἵππων ὠκειάων
<lb></lb>ἀρδόμενοί τʼ οὐρῆες ἐμῶν ἱερῶν ἀπὸ πηγέων·
<lb></lb>ἔνθα τις ἀνθρώπων βουλήσεται εἰσοράασθαι
<lb n="265" rend="displayNum"></lb>ἅρματά τʼ εὐποίητα καὶ ὠκυπόδων κτύπον ἵππων
<lb></lb>ἢ νηόν τε μέγαν καὶ κτήματα πόλλʼ ἐνεόντα.
<milestone unit="card" n="267" ed="P"/>
<lb></lb>ἀλλʼ εἰ δή τι πίθοιο, σὺ δὲ κρείσσων καὶ ἀρείων
<lb></lb>ἐσσί, ἄναξ, ἐμέθεν, σεῦ δὲ σθένος ἐστὶ μέγιστον,
<lb></lb>ἐν Κρίσῃ ποίησαι ὑπὸ πτυχὶ Παρνησοῖο.
<lb n="270" rend="displayNum"></lb>ἔνθʼ οὔθʼ ἅρματα καλὰ δονήσεται οὔτε τοι ἵππων
<lb></lb>ὠκυπόδων κτύπος ἔσται ἐύδμητον περὶ βωμόν,
<lb></lb>ἀλλά τοι ὣς προσάγοιεν Ἰηπαιήονι δῶρα
<lb></lb>ἀνθρώπων κλυτὰ φῦλα· σὺ δὲ φρένας ἀμφιγεγηθὼς
<lb></lb>δέξαιʼ ἱερὰ καλὰ περικτιόνων ἀνθρώπων.</q>
<lb n="275" rend="displayNum"></lb>ὣς εἰποῦσʼ Ἑκάτου πέπιθε φρένας,  ὄφρα οἱ αὐτῇ
<lb></lb>Τελφούσῃ κλέος εἴη ἐπὶ χθονί, μηδʼ Ἑκάτοιο.
<lb></lb><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον·
<lb></lb>ἷξες δʼ ἐς Φλεγύων ἀνδρῶν πόλιν ὑβριστάων,
<lb></lb>οἳ Διὸς οὐκ ἀλέγοντες ἐπὶ χθονὶ ναιετάασκον
<lb n="280" rend="displayNum"></lb>ἐν καλῇ βήσσῃ Κηφισίδος ἐγγύθι λίμνης.
<lb></lb>ἔνθεν καρπαλίμως προσέβης πρὸς δειράδα θύων
<lb></lb>ἵκεο δʼ ἐς Κρίσην ὑπὸ Παρνησὸν νιφόεντα,
<lb></lb>κνημὸν πρὸς Ζέφυρον τετραμμένον, αὐτὰρ ὕπερθεν
<lb></lb>πέτρη ἐπικρέμαται, κοίλη δʼ ὑποδέδρομε βῆσσα,
<lb n="285" rend="displayNum"></lb>τρηχεῖʼ· ἔνθα ἄναξ τεκμήρατο Φοῖβος Ἀπόλλων
<lb></lb>νηὸν ποιήσασθαι ἐπήρατον εἶπέ τε μῦθον·
<lb></lb><milestone unit="Para" ed="P"/>ἐνθάδε δὴ φρονέω τεῦξαι περικαλλέα νηὸν
<lb></lb>ἔμμεναι ἀνθρώποις χρηστήριον, οἵτε μοι αἰεὶ
<lb></lb>ἐνθάδʼ ἀγινήσουσι τεληέσσας ἑκατόμβας,
<lb n="290" rend="displayNum"></lb>ἠμὲν ὅσοι Πελοπόννησον πίειραν ἔχουσιν,
<lb></lb>ἠδʼ ὅσοι Εὐρώπην τε καὶ ἀμφιρύτας κατὰ νήσους,
<lb></lb>χρησόμενοι· τοῖσιν δʼ ἄρʼ ἐγὼ νημερτέα βουλὴν
<lb></lb>πᾶσι θεμιστεύοιμι χρέων ἐνὶ πίονι νηῷ.
<lb></lb><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων
<lb n="295" rend="displayNum"></lb>εὐρέα καὶ μάλα μακρὰ διηνεκές· αὐτὰρ ἐπʼ αὐτοῖς
<lb></lb>λάινον οὐδὸν ἔθηκε Τροφώνιος ἠδʼ Ἀγαμήδης,
<lb></lb>υἱέες Ἐργίνου, φίλοι ἀθανάτοισι θεοῖσιν·
<lb></lb>ἀμφὶ δὲ νηὸν ἔνασσαν ἀθέσφατα φῦλʼ ἀνθρώπων
<lb></lb>ξεστοῖσιν λάεσσιν, ἀοίδιμον ἔμμεναι αἰεί.
<lb n="300" rend="displayNum"></lb><milestone unit="Para" ed="P"/>ἀγχοῦ δὲ κρήνη καλλίρροος,  ἔνθα δράκαιναν
<lb></lb>κτεῖνεν ἄναξ, Διὸς υἱός, ἀπὸ κρατεροῖο βιοῖο,
<lb></lb>ζατρεφέα, μεγάλην, τέρας ἄγριον, ἣ κακὰ πολλὰ
<lb></lb>ἀνθρώπους ἔρδεσκεν ἐπὶ χθονί, πολλὰ μὲν αὐτούς,
<lb></lb>πολλὰ δὲ μῆλα ταναύποδʼ, ἐπεὶ πέλε πῆμα δαφοινόν.
<milestone unit="card" n="305" ed="P"/>
<lb n="305" rend="displayNum"></lb>καὶ ποτε δεξαμένη χρυσοθρόνου ἔτρεφεν Ἥρης
<lb></lb>δεινόν τʼ ἀργαλέον τε Τυφάονα, πῆμα βροτοῖσιν·
<lb></lb>ὅν ποτʼ ἄρʼ Ἥρη ἔτικτε χολωσαμένη Διὶ πατρί,
<lb></lb>ἡνίκʼ ἄρα Κρονίδης ἐρικυδέα γείνατʼ Ἀθήνην
<lb></lb>ἐν κορυφῇ· ἣ δʼ αἶψα χολώσατο πότνια Ἥρη
<lb n="310" rend="displayNum"></lb>ἠδὲ καὶ ἀγρομένοισι μετʼ ἀθανάτοισιν ἔειπε·
<lb></lb><milestone unit="Para" ed="P"/>κέκλυτέ μευ, πάντες τε θεοὶ πᾶσαί τε θέαιναι,
<lb></lb>ὡς ἔμʼ ἀτιμάζειν ἄρχει νεφεληγερέτα Ζεὺς
<lb></lb>πρῶτος, ἐπεί μʼ ἄλοχον ποιήσατο κέδνʼ εἰδυῖαν·
<lb></lb>καὶ νῦν νόσφιν ἐμεῖο τέκε γλαυκῶπιν Ἀθήνην,
<lb n="315" rend="displayNum"></lb>ἣ πᾶσιν μακάρεσσι μεταπρέπει ἀθανάτοισιν·
<lb></lb>αὐτὰρ ὅ γʼ ἠπεδανὸς γέγονεν μετὰ πᾶσι θεοῖσι
<lb></lb>παῖς ἐμὸς Ἥφαιστος, ῥικνὸς πόδας, ὃν τέκον αὐτή·
<lb n="317a" rend="displayNum"></lb> [αἶσχος ἐμοὶ καὶ ὄνειδος ἐν οὐρανῷ ὅντε καὶ αὐτή]
<lb></lb>ῥῖψʼ ἀνὰ χερσὶν ἑλοῦσα καὶ ἔμβαλον εὐρέι πόντῳ·
<lb></lb>ἀλλά ἑ Νηρῆος θυγάτηρ Θέτις ἀργυρόπεζα
<lb n="320" rend="displayNum"></lb>δέξατο καὶ μετὰ ᾗσι κασιγνήτῃσι κόμισσεν.
<lb></lb>ὡς ὄφελʼ ἄλλο θεοῖσι χαρίζεσθαι μακάρεσσι.
<lb></lb>σχέτλιε, ποικιλομῆτα, τί νῦν μητίσεαι ἄλλο;
<lb></lb>πῶς ἔτλης οἶος τεκέειν γλαυκῶπιν Ἀθήνην;
<lb></lb>οὐκ ἂν ἐγὼ τεκόμην; καὶ σὴ κεκλημένη ἔμπης
<lb n="325" rend="displayNum"></lb>ἦα ῥʼ ἐν ἀθανάτοισιν,  οἳ οὐρανὸν εὐρὺν ἔχουσι.
<lb n="325a" rend="displayNum"></lb>φράζεο νῦν μή τοί τι κακὸν μητίσομʼ ὀπίσσω. 
<lb></lb>καὶ νῦν μέντοι ἐγὼ τεχνήσομαι, ὥς κε γένηται
<lb></lb>παῖς ἐμός, ὅς κε θεοῖσι μεταπρέποι ἀθανάτοισιν,
<lb></lb>οὔτε σὸν αἰσχύνασʼ ἱερὸν λέχος οὔτʼ ἐμὸν αὐτῆς.
<lb></lb>οὐδέ τοι εἰς εὐνὴν πωλήσομαι, ἀλλʼ ἀπὸ σεῖο
<lb n="330" rend="displayNum"></lb>τηλόθʼ ἐοῦσα θεοῖσι μετέσσομαι ἀθανάτοισιν.
<lb></lb><milestone unit="Para" ed="P"/>ὣς εἰποῦσʼ ἀπὸ νόσφι θεῶν κίε χωομένη κῆρ.
<lb></lb>αὐτίκʼ ἔπειτʼ ἠρᾶτο βοῶπις πότνια Ἥρη,
<lb></lb>χειρὶ καταπρηνεῖ δʼ ἔλασε χθόνα καὶ φάτο μῦθον·
<lb n="335" rend="displayNum"></lb><milestone unit="Para" ed="P"/>κέκλυτε νῦν μευ,  Γαῖα καὶ Οὐρανὸς εὐρὺς ὕπερθεν
<lb></lb>Τιτῆνές τε θεοί, τοὶ ὑπὸ χθονὶ ναιετάοντες
<lb></lb>Τάρταρον ἀμφὶ μέγαν, τῶν ἒξ ἄνδρες τε θεοί τε·
<lb></lb>αὐτοὶ νῦν μευ πάντες ἀκούσατε καὶ δότε παῖδα
<lb></lb>νόσφι Διός, μηδέν τι βίην ἐπιδευέα κείνου·
<lb></lb>ἀλλʼ ὅ γε φέρτερος ἔστω, ὅσον Κρόνου εὐρύοπα Ζεύς.
<lb n="340" rend="displayNum"></lb>ὣς ἄρα φωνήσασʼ ἵμασε χθόνα χειρὶ παχείῃ·
<lb></lb>κινήθη δʼ ἄρα Γαῖα φερέσβιος· ἣ δὲ ἰδοῦσα
<lb></lb>τέρπετο ὃν κατὰ θυμόν· ὀίετο γὰρ τελέεσθαι.
<lb></lb>ἐκ τούτου δὴ ἔπειτα τελεσφόρον εἰς ἐνιαυτὸν
<lb></lb>οὔτε πότʼ εἰς εὐνὴν Διὸς ἤλυθε μητιόεντος,
<lb n="345" rend="displayNum"></lb>οὔτε πότʼ ἐς θῶκον πολυδαίδαλον,  ὡς τὸ πάρος περ
<lb></lb>αὐτῷ ἐφεζομένη πυκινὰς φραζέσκετο βουλάς·
<lb></lb>ἀλλʼ ἥ γʼ ἐν νηοῖσι πολυλλίστοισι μένουσα
<lb></lb>τέρπετο οἷς ἱεροῖσι βοῶπις πότνια Ἥρη.
<milestone unit="card" n="349" ed="P"/>
<lb></lb>ἀλλʼ ὅτε δὴ μῆνές τε καὶ ἡμέραι ἐξετελεῦντο
<lb n="350" rend="displayNum"></lb>ἂψ περιτελλομένου ἔτεος καὶ ἐπήλυθον ὧραι,
<lb></lb>ἣ δʼ ἔτεκʼ οὔτε θεοῖς ἐναλίγκιον οὔτε βροτοῖσι,
<lb></lb>δεινόν τʼ ἀργαλέον τε Τυφάονα, πῆμα βροτοῖσιν.
<lb></lb>αὐτίκα τόνδε λαβοῦσα βοῶπις πότνια Ἥρη
<lb></lb>δῶκεν ἔπειτα φέρουσα κακῷ κακόν· ἣ δʼ ὑπέδεκτο.
<lb n="355" rend="displayNum"></lb>ὃς κακὰ πόλλʼ ἔρδεσκεν ἀγακλυτὰ φῦλʼ ἀνθρώπων·
<lb></lb>ὃς τῇ γʼ ἀντιάσειε, φέρεσκέ μιν αἴσιμον ἦμαρ,
<lb></lb>πρίν γέ οἱ ἰὸν ἐφῆκε ἄναξ ἑκάεργος Ἀπόλλων
<lb></lb>καρτερόν· ἣ δʼ ὀδύνῃσιν ἐρεχθομένη χαλεπῇσι
<lb></lb>κεῖτο μέγʼ ἀσθμαίνουσα κυλινδομένη κατὰ χῶρον.
<lb n="360" rend="displayNum"></lb>θεσπεσίη δʼ ἐνοπὴ γένετʼ ἄσπετος· ἣ δὲ καθʼ ὕλην
<lb></lb>πυκνὰ μάλʼ ἔνθα καὶ ἔνθα ἑλίσσετο, λεῖπε δὲ θυμὸν
<lb></lb>φοινὸν ἀποπνείουσʼ· ὃ δʼ ἐπηύξατο Φοῖβος Ἀπόλλων·
<lb></lb><milestone unit="Para" ed="P"/>ἐνταυθοῖ νῦν πύθευ ἐπὶ χθονὶ βωτιανείρῃ·
<lb></lb>οὐδὲ σύ γε ζώουσα κακὸν δήλημα βροτοῖσιν
<lb n="365" rend="displayNum"></lb>ἔσσεαι,  οἳ γαίης πολυφόρβου καρπὸν ἔδοντες
<lb></lb>ἐνθάδʼ ἀγινήσουσι τεληέσσας ἑκατόμβας·
<lb></lb>οὐδέ τί τοι θάνατόν γε δυσηλεγέʼ οὔτε Τυφωεὺς
<lb></lb>ἀρκέσει οὔτε Χίμαιρα δυσώνυμος, ἀλλά σέ γʼ αὐτοῦ
<lb></lb>πύσει Γαῖα μέλαινα καὶ ἠλέκτωρ Ὑπερίων.
<lb n="370" rend="displayNum"></lb><milestone unit="Para" ed="P"/>ὣς φάτʼ ἐπευχόμενος· τὴν δὲ σκότος ὄσσε κάλυψε.
<lb></lb>τὴν δʼ αὐτοῦ κατέπυσʼ ἱερὸν μένος Ἠελίοιο,
<lb></lb>ἐξ οὗ νῦν Πυθὼ κικλήσκεται· οἳ δὲ ἄνακτα
<lb></lb>Πύθιον ἀγκαλέουσιν ἐπώνυμον, οὕνεκα κεῖθι
<lb></lb>αὐτοῦ πῦσε πέλωρ μένος ὀξέος Ἠελίοιο.
<lb n="375" rend="displayNum"></lb><milestone unit="Para" ed="P"/>καὶ τότʼ ἄρʼ ἔγνω ᾗσιν ἐνὶ φρεσὶ Φοῖβος Ἀπόλλων,
<lb></lb>οὕνεκά μιν κρήνη καλλίρροος ἐξαπάφησε·
<lb></lb>βῆ δʼ ἐπὶ Τελφούσῃ κεχολωμένος, αἶψα δʼ ἵκανε·
<lb></lb>στῆ δὲ μάλʼ ἄγχʼ αὐτῆς καί μιν πρὸς μῦθον ἔειπε·
<lb></lb><milestone unit="Para" ed="P"/>Τελφοῦσʼ, οὐκ ἄρʼ ἔμελλες ἐμὸν νόον ἐξαπαφοῦσα
<lb n="380" rend="displayNum"></lb>χῶρον ἔχουσʼ ἐρατὸν προρέειν καλλίρροον ὕδωρ.
<lb></lb>ἐνθάδε δὴ καὶ ἐμὸν κλέος ἔσσεται, οὐδὲ σὸν οἴης.
<lb></lb><milestone unit="Para" ed="P"/>ἦ καὶ ἐπὶ ῥίον ὦσε ἄναξ ἑκάεργος Ἀπόλλων
<lb></lb>πετραίῃς προχυτῇσιν, ἀπέκρυψεν δὲ ῥέεθρα
<lb></lb>καὶ βωμὸν ποιήσατʼ ἐν ἄλσεϊ δενδρήεντι,
<lb n="385" rend="displayNum"></lb>ἄγχι μάλα κρήνης καλλιρρόου· ἔνθαδʼ ἄνακτι
<lb></lb>πάντες ἐπίκλησιν Τελφουσίῳ εὐχετόωνται,
<lb></lb>οὕνεκα Τελφούσης ἱερῆς ᾔσχυνε ῥέεθρα.
<lb></lb><milestone unit="Para" ed="P"/>καὶ τότε δὴ κατὰ θυμὸν ἐφράζετο Φοῖβος Απόλλων,
<lb></lb>οὕστινας ἀνθρώπους ὀργείονας εἰσαγάγοιτο,
<lb n="390" rend="displayNum"></lb>οἳ θεραπεύσονται Πυθοῖ ἔνι πετρηέσσῃ·
<lb></lb>ταῦτʼ ἄρα ὁρμαίνων ἐνόησʼ ἐπὶ οἴνοπι πόντῳ
<lb></lb>νῆα θοήν· ἐν δʼ ἄνδρες ἔσαν πολέες τε καὶ ἐσθλοί,
<lb></lb>Κρῆτες ἀπὸ Κνωσοῦ Μινωίου, οἵ ῥα ἄνακτι
<lb></lb>ἱερά τε ῥέζουσι καὶ ἀγγέλλουσι θέμιστας
<lb n="395" rend="displayNum"></lb>φοίβου Ἀπόλλωνος χρυσαόρου,  ὅττι κεν εἴπῃ
<lb></lb>χρείων ἐκ δάφνης γυάλων ὕπο Παρνησοῖο.
<milestone unit="card" n="397" ed="P"/>
<lb></lb>οἳ μὲν ἐπὶ πρῆξιν καὶ χρήματα νηὶ μελαίνῃ
<lb></lb>ἐς Πύλον ἠμαθόεντα Πυλοιγενέας τʼ ἀνθρώπους
<lb></lb>ἔπλεον· αὐτὰρ ὃ τοῖσι συνήντετο Φοῖβος Ἀπόλλων·
<lb n="400" rend="displayNum"></lb>ἐν πόντῳ δʼ ἐπόρουσε δέμας δελφῖνι ἐοικὼς
<lb></lb>νηὶ θοῇ καὶ κεῖτο πέλωρ μέγα τε δεινόν τε·
<lb></lb>τῶν δʼ οὔτις κατὰ θυμὸν ἐπεφράσαθʼ ὥστε νοῆσαι
<lb n="402a" rend="displayNum"></lb> [ἐκβάλλειν δʼ ἔθελον δελφῖνʼ· ὁ δὲ νῆα μέλαιναν]
<lb></lb>πάντοσʼ ἀνασσείσασκε, τίνασσε δὲ νήια δοῦρα.
<lb></lb>οἳ δʼ ἀκέων ἐνὶ νηὶ καθήατο δειμαίνοντες·
<lb n="405" rend="displayNum"></lb>οὐδʼ οἵ γʼ ὅπλʼ ἔλυον κοίλην ἀνὰ νῆα μέλαιναν,
<lb></lb>οὐδʼ ἔλυον λαῖφος νηὸς κυανοπρώροιο,
<lb></lb>ἀλλʼ ὡς τὰ πρώτιστα κατεστήσαντο βοεῦσιν,
<lb></lb>ὣς ἔπλεον· κραιπνὸς δὲ Νότος κατόπισθεν ἔπειγε
<lb></lb>νῆα θοήν· πρῶτον δὲ παρημείβοντο Μάλειαν,
<lb n="410" rend="displayNum"></lb>πὰρ δὲ Λακωνίδα γαῖαν ἁλιστέφανον πτολίεθρον
<lb></lb>ἷξον καὶ χῶρον τερψιμβρότου Ἠελίοιο,
<lb></lb>Ταίναρον, ἔνθα τε μῆλα βαθύτριχα βόσκεται αἰεὶ
<lb></lb>Ἠελίοιο ἄνακτος, ἔχει δʼ ἐπιτερπέα χῶρον.
<lb></lb>οἳ μὲν ἄρʼ ἔνθʼ ἔθελον νῆα σχεῖν ἠδʼ ἀποβάντες
<lb n="415" rend="displayNum"></lb>φράσσασθαι μέγα θαῦμα καὶ ὀφθαλμοῖσιν ἰδέσθαι,
<lb></lb>εἰ μενέει νηὸς γλαφυρῆς δαπέδοισι πέλωρον
<lb></lb>ἢ εἰς οἶδμʼ ἅλιον πολυΐχθυον αὖτις ὀρούσει.
<lb></lb>ἀλλʼ οὐ πηδαλίοισιν ἐπείθετο νηῦς εὐεργής,
<lb></lb>ἀλλὰ παρὲκ Πελοπόννησον πίειραν ἔχουσα
<lb n="420" rend="displayNum"></lb>ἤιʼ ὁδόν· πνοιῇ δὲ ἄναξ ἑκάεργος Ἀπόλλων
<lb></lb>ῥηιδίως ἴθυνʼ· ἣ δὲ πρήσσουσα κέλευθον
<lb></lb>Ἀρήνην ἵκανε καὶ Ἀργυφέην ἐρατεινὴν
<lb></lb>καὶ Θρύον, Ἀλφειοῖο πόρον, καὶ ἐύκτιτον Αἶπυ
<lb></lb>καὶ Πύλον ἠμαθόεντα Πυλοιγενέας τʼ ἀνθρώπους.
<lb n="425" rend="displayNum"></lb>βῆ δὲ παρὰ Κπουνοὺς καὶ Χαλκίδα καὶ παρὰ Δύμην
<lb></lb>ἠδὲ παρʼ Ἤλιδα δῖαν, ὅθι κρατέουσιν Ἐπειοί.
<lb></lb>εὖτε Φερὰς ἐπέβαλλεν, ἀγαλλομένη Διὸς οὔρῳ,
<lb></lb>καί σφιν ὑπὲκ νεφέων Ἰθάκης τʼ ὄρος αἰπὺ πέφαντο
<lb></lb>Δουλίχιόν τε Σάμη τε καὶ ὑλήεσσα Ζάκυνθος.
<lb n="430" rend="displayNum"></lb>ἀλλʼ ὅτε δὴ Πελοπόννησον παρενίσατο πᾶσαν
<lb></lb>καὶ δὴ ἐπὶ Κρίσης κατεφαίνετο κόλπος ἀπείρων,
<lb></lb>ὅστε διὲκ Πελοπόννησον πίειραν ἐέργει·
<lb></lb>ἦλθʼ ἄνεμος Ζέφυρος μέγας, αἴθριος, ἐκ Διὸς αἴσης,
<lb></lb>λάβρος ἐπαιγίζων ἐξ αἰθέρος, ὄφρα τάχιστα
<lb n="435" rend="displayNum"></lb>νηῦς ἀνύσειε θέουσα θαλάσσης ἁλμυρὸν ὕδωρ.
<lb></lb>ἄψορροι δὴ ἔπειτα πρὸς ἠῶ τʼ ἠέλιόν τε
<lb></lb>ἔπλεον· ἡγεμόνευε δʼ ἄναξ Διὸς υἱὸς Ἀπόλλων·
<lb></lb>ἷξον δʼ ἐς Κρίσην εὐδείελον, ἀμπελόεσσαν,
<lb></lb>ἐς λιμένʼ· ἣ δʼ ἀμάθοισιν ἐχρίμψατο ποντοπόρος νηῦς.
<lb n="440" rend="displayNum"></lb><milestone unit="Para" ed="P"/>ἔνθʼ ἐκ νηὸς ὄρουσε ἄναξ ἑκάεργος Ἀπόλλων,
<lb></lb>ἀστέρι εἰδόμενος μέσῳ ἤματι· τοῦ δʼ ἀπὸ πολλαὶ
<lb></lb>σπινθαρίδες πωτῶντο, σέλας δʼ εἰς οὐρανὸν ἷκεν·
<lb></lb>ἐς δʼ ἄδυτον κατέδυσε διὰ τριπόδων ἐριτίμων.
<milestone unit="card" n="444" ed="P"/>
<lb></lb>ἔνθʼ ἄρʼ ὅ γε φλόγα δαῖε πιφαυσκόμενος τὰ ἃ κῆλα·
<lb n="445" rend="displayNum"></lb>πᾶσαν δὲ Κρίσην κάτεχεν σέλας· αἳ δʼ ὀλόλυξαν
<lb></lb>Κρισαίων ἄλοχοι καλλίζωνοί τε θύγατρες
<lb></lb>Φοίβου ὑπὸ ῥιπῆς· μέγα γὰρ δέος ἔμβαλʼ ἑκάστῳ.
<lb></lb>ἔνθεν δʼ αὖτʼ ἐπὶ νῆα νόημʼ ὣς ἆλτο πέτεσθαι,
<lb></lb>ἀνέρι εἰδόμενος αἰζηῷ τε κρατερῷ τε,
<lb n="450" rend="displayNum"></lb>πρωθήβῃ,  χαίτῃς εἰλυμένος εὐρέας ὤμους·
<lb></lb>καί σφεας φωνήσας ἔπεα πτερόεντα προσηύδα·
<lb></lb><milestone unit="Para" ed="P"/>ὦ ξεῖνοι, τίνες ἐστέ; πόθεν πλεῖθʼ ὑγρὰ κέλευθα;
<lb></lb>ἤ τι κατὰ πρῆξιν ἢ μαψιδίως ἀλάλησθε
<lb></lb>οἷά τε ληιστῆρες ὑπεὶρ ἅλα, τοί τʼ ἀλόωνται
<lb n="455" rend="displayNum"></lb>ψυχὰς παρθέμενοι,  κακὸν ἀλλοδαποῖσι φέροντες;
<lb></lb>τίφθʼ οὕτως ἧσθον τετιηότες, οὐδʼ ἐπὶ γαῖαν
<lb></lb>ἐκβῆτʼ, οὐδὲ καθʼ ὅπλα μελαίνης νηὸς ἔθεσθε;
<lb></lb>αὕτη μέν γε δίκη πέλει ἀνδρῶν ἀλφηστάων,
<lb></lb>ὁππότʼ ἂν ἐκ πόντοιο ποτὶ χθονὶ νηὶ μελαίνῃ
<lb n="460" rend="displayNum"></lb>ἔλθωσιν καμάτῳ ἀδηκότες,  αὐτίκα δέ σφεας
<lb></lb>σίτοιο γλυκεροῖο περὶ φρένας ἵμερος αἱρεῖ.
<lb></lb><milestone unit="Para" ed="P"/>ὣς φάτο καί σφιν θάρσος ἐνὶ στήθεσσιν ἔθηκε.
<lb></lb>τὸν καὶ ἀμειβόμενος Κρητῶν ἀγὸς ἀντίον ηὔδα·
<lb></lb>ξεῖνʼ, ἐπεὶ οὐ μὲν γάρ τι καταθνητοῖσι ἔοικας,
<lb n="465" rend="displayNum"></lb>οὐ δέμας οὐδὲ φυήν,  ἀλλʼ ἀθανάτοισι θεοῖσιν,
<lb></lb>οὖλέ τε καὶ μέγα χαῖρε, θεοὶ δέ τοι ὄλβια δοῖεν.
<lb></lb>καί μοι τοῦτʼ ἀγόρευσον ἐτήτυμον, ὄφρʼ εὖ εἰδῶ·
<lb></lb>τίς δῆμος; τίς γαῖα; τίνες βροτοὶ ἐγγεγάασιν;
<lb></lb>ἄλλῃ γὰρ φρονέοντες ἐπεπλέομεν μέγα λαῖτμα
<lb n="470" rend="displayNum"></lb>ἐς Πύλον ἐκ Κρήτης,  ἔνθεν γένος εὐχόμεθʼ εἶναι·
<lb></lb>νῦν δʼ ὧδε ξὺν νηὶ κατήλθομεν οὔ τι ἑκόντες,
<lb></lb>νόστου ἱέμενοι, ἄλλην ὁδόν, ἄλλα κέλευθα·
<lb></lb>ἀλλά τις ἀθανάτων δεῦρʼ ἤγαγεν οὐκ ἐθέλοντας.
<lb></lb><milestone unit="Para" ed="P"/>τοὺς δʼ ἀπαμειβόμενος προσέφη ἑκάεργος Ἀπόλλων·
<q>
<lb n="475" rend="displayNum"></lb>ξεῖνοι,  τοὶ Κνωσὸν πολυδένδρεον ἀμφενεμεσθε
<lb></lb>τὸ πρίν, ἀτὰρ νῦν οὐκ ἔθʼ ὑπότροποι αὖτις ἔσεσθε
<lb></lb>ἔς τε πόλιν ἐρατὴν καὶ δώματα καλὰ ἕκαστος
<lb></lb>ἔς τε φίλας ἀλόχους· ἀλλʼ ἐνθάδε πίονα νηὸν
<lb></lb>ἕξετʼ ἐμὸν πολλοῖσι τετιμένον ἀνθρώποισιν.
<lb n="480" rend="displayNum"></lb>εἰμὶ δʼ ἐγὼ Διὸς υἱός,  Ἀπόλλων δʼ εὔχομαι εἶναι·
<lb></lb>ὑμέας δʼ ἤγαγον ἐνθάδʼ ὑπὲρ μέγα λαῖμα θαλάσσης,
<lb></lb>οὔ τι κακὰ φρονέων, ἀλλʼ ἐνθάδε πίονα νηὸν
<lb></lb>ἕξετʼ ἐμὸν πᾶσιν μάλα τίμιον ἀνθρώποισι,
<lb></lb>βουλάς τʼ ἀθανάτων εἰδήσετε, τῶν ἰότητι
<lb n="485" rend="displayNum"></lb>αἰεὶ τιμήσεσθε διαμπερὲς ἤματα πάντα.
<lb></lb>ἀλλʼ ἄγεθʼ, ὡς ἂν ἐγὼ εἴπω, πείθεσθε τάχιστα·
<lb></lb>ἱστία μὲν πρῶτον κάθετον λύσαντε βοείας,
<lb></lb>νῆα δʼ ἔπειτα θοὴν μὲν ἐπʼ ἠπείρου ἐρύσασθε,
<lb></lb>ἐκ δὲ κτήμαθʼ ἕλεσθε καὶ ἔντεα νηὸς ἐίσης
<lb n="490" rend="displayNum"></lb>καὶ βωμὸν ποιήσατʼ ἐπὶ ῥηγμῖνι θαλάσσης·
<lb></lb>πῦρ δʼ ἐπικαίοντες ἐπί τʼ ἄλφιτα λευκὰ θύοντες
<lb></lb>εὔχεσθαι δὴ ἔπειτα παριστάμενοι περὶ βωμόν.
<milestone unit="card" n="493" ed="P"/>
<lb></lb>ὡς μὲν ἐγὼ τὸ πρῶτον ἐν ἠεροειδέι πόντῳ
<lb></lb>εἰδόμενος δελφῖνι θοῆς ἐπὶ νηὸς ὄρουσα,
<lb n="495" rend="displayNum"></lb>ὣς ἐμοὶ εὔχεσθαι Δελφινίῳ· αὐτὰρ ὁ βωμὸς
<lb></lb>αὐτὸς Δελφίνιος καὶ ἐπόψιος ἔσσεται αἰεί.
<lb></lb>δειπνῆσαί τʼ ἄρʼ ἔπειτα θοῇ παρὰ νηὶ μελαίνῃ
<lb></lb>καὶ σπεῖσαι μακάρεσσι θεοῖς, οἳ Ὄλυμπον ἔχουσιν.
<lb></lb>αὐτὰρ ἐπὴν σίτοιο μελίφρονος ἐξ ἔρον ἧσθε,
<lb n="500" rend="displayNum"></lb>ἔρχεσθαί θʼ ἅμʼ ἐμοὶ καὶ ἰηπαιήονʼ ἀείδειν,
<lb></lb>εἰς ὅ κε χῶρον ἵκησθον, ἵνʼ ἕξετε πίονα νηόν.
</q>
<lb></lb><milestone unit="Para" ed="P"/>ὣς ἔφαθʼ· οἳ δʼ ἄρα τοῦ μάλα μὲν κλύον ἠδʼ ἐπίθοντο.
<lb></lb>ἱστία μὲν πρῶτον κάθεσαν, λῦσαν δὲ βοείας,
<lb></lb>ἱστὸν δʼ ἱστοδόκῃ πέλασαν προτόνοισιν ὑφέντες·
<lb n="505" rend="displayNum"></lb>ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης.
<lb></lb>ἐκ δʼ ἁλὸς ἤπειρόνδε θοὴν ἀνὰ νῆʼ ἐρύσαντο
<lb></lb>ὑψοῦ ἐπὶ ψαμάθοις, ὑπὸ δʼ ἕρματα μακρὰ τάνυσσαν·
<lb></lb>καὶ βωμὸν ποίησαν ἐπὶ ῥηγμῖνι θαλάσσης·
<lb></lb>πῦρ δʼ ἐπικαίοντες ἐπί τʼ ἄλφιτα λευκὰ θύοντες
<lb n="510" rend="displayNum"></lb>εὔχονθʼ,  ὡς ἐκέλευε, παριστάμενοι περὶ βωμόν.
<lb></lb>δόρπον ἔπειθʼ εἵλοντο θοῇ παρὰ νηὶ μελαίνῃ
<lb></lb>καὶ σπεῖσαν μακάρεσσι θεοῖς, οἳ Ὄλυμπον ἔχουσιν.
<lb></lb>αὐτὰρ ἐπεὶ πόσιος καὶ ἐδητύος ἐξ ἔρον ἕντο,
<lb></lb>βάν ῥʼ ἴμεν· ἦρχε δʼ ἄρα σφιν ἄναξ Διὸς υἱὸς Ἀπόλλων,
<lb n="515" rend="displayNum"></lb>φόρμιγγʼ ἐν χείρεσσιν ἔχων,  ἐρατὸν κιθαρίζων,
<lb></lb>καλὰ καὶ ὕψι βιβάς· οἳ δὲ ῥήσσοντες ἕποντο
<lb></lb>Κρῆτες πρὸς Πυθὼ καὶ ἰηπαιήονʼ ἄειδον,
<lb></lb>οἷοί τε Κρητῶν παιήονες, οἷσί τε Μοῦσα
<lb></lb>ἐν στήθεσσιν ἔθηκε θεὰ μελίγηρυν ἀοιδήν.
<lb n="520" rend="displayNum"></lb>ἄκμητοι δὲ λόφον προσέβαν ποσίν,  αἶψα δʼ ἵκοντο
<lb></lb>Παρνησὸν καὶ χῶρον ἐπήρατον, ἔνθʼ ἄρʼ ἔμελλον
<lb></lb>οἰκήσειν πολλοῖσι τετιμένοι ἀνθρώποισι·
<lb></lb>δεῖξε δʼ ἄγων ἄδυτον ζάθεον καὶ πίονα νηόν.
<lb></lb><milestone unit="Para" ed="P"/>τῶν δʼ ὠρίνετο θυμὸς ἐνὶ στήθεσσι φίλοισι·
<lb n="525" rend="displayNum"></lb>τὸν καὶ ἀνειρόμενος Κρητῶν ἀγὸς ἀντίον ηὔδα·
<lb></lb><milestone unit="Para" ed="P"/>ὦ ἄνα, εἰ δὴ τῆλε φίλων καὶ πατρίδος αἴης
<lb></lb>ἤγαγες· οὕτω που τῷ σῷ φίλον ἔπλετο θυμῷ·
<lb></lb>πῶς καὶ νῦν βιόμεσθα; τό σε φράζεσθαι ἄνωγμεν.
<lb></lb>οὔτε τρυγηφόρος ἥδε γʼ ἐπήρατος οὔτʼ εὐλείμων,
<lb n="530" rend="displayNum"></lb>ὥστʼ ἀπό τʼ εὖ ζώειν καὶ ἅμʼ ἀνθρώποισιν ὀπάζειν.
<milestone unit="card" n="531" ed="P"/>
<lb></lb><milestone unit="Para" ed="P"/>τοὺς δʼ ἐπιμειδήσας προσέφη Διὸς υἱὸς Ἀπόλλων·
<q><lb></lb><milestone unit="Para" ed="P"/>νήπιοι ἄνθρωποι, δυστλήμονες, οἳ μελεδῶνας
<lb></lb>βούλεσθʼ ἀργαλέους τε πόνους καὶ στείνεα θυμῷ·
<lb></lb>ῥηίδιον ἔπος ὔμμʼ ἐρέω καὶ ἐπὶ φρεσὶ θήσω,
<lb n="535" rend="displayNum"></lb>δεξιτερῇ μάλʼ ἕκαστος ἔχων ἐν χειρὶ μάχαιραν,
<lb></lb>σφάζειν αἰεὶ μῆλα· τὰ δʼ ἄφθονα πάντα παρέσται,
<lb></lb>ὅσσα τʼ ἐμοί κʼ ἀγάγωσι περικλυτὰ φῦλʼ ἀνθρώπων·
<lb></lb>νηὸν δὲ προφύλαχθε, δέδεχθε δὲ φῦλʼ ἀνθρώπων
<lb></lb>ἐνθάδʼ ἀγειρομένων καὶ ἐμὴν ἰθύν τε μάλιστα.
<lb n="539a" rend="displayNum"></lb>[δείκνυσθε θνητοῖσι· σὺ δὲ φρεσὶ δέξο θέμιστα. 
<lb n="539b" rend="displayNum"></lb>εἰ δέ τις ἀφραδίῃς οὐ πείσεται,  ἀλλʼ ἀλογήσει]
<lb n="540" rend="displayNum"></lb>ἠέ τι τηΰσιον ἔπος ἔσσεται ἠέ τι ἔργον
<lb></lb>ὕβρις θʼ, ἣ θέμις ἐστὶ καταθνητῶν ἀνθρώπων,
<lb></lb>ἄλλοι ἔπειθʼ ὑμῖν σημάντορες ἄνδρες ἔσονται,
<lb></lb>τῶν ὑπʼ ἀναγκαίῃ δεδμήσεσθʼ ἤματα πάντα.
<lb></lb>εἴρηταί τοι πάντα· σὺ δὲ φρεσὶ σῇσι φύλαξαι.</q>
<lb n="545" rend="displayNum"></lb><milestone unit="Para" ed="P"/>καὶ σὺ μὲν οὕτω χαῖρε,  Διὸς καὶ Λητοῦς υἱέ·
<lb></lb>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς.
</p></sp></div>
</body></text></TEI>