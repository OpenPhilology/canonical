<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Aphrodite </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <sp>
        <p>
          <milestone unit="card" n="1" ed="P"/>
          <lb/><milestone unit="Para" ed="P"/>μοῦσά μοι ἔννεπε ἔργα πολυχρύσου Ἀφροδίτης,
          <lb/>Κύπριδος, ἥτε θεοῖσιν ἐπὶ γλυκὺν ἵμερον ὦρσε <lb/>καί τʼ ἐδαμάσσατο φῦλα καταθνητῶν
          ἀνθρώπων <lb/>οἰωνούς τε διιπετέας καὶ θηρία πάντα, <lb n="5" rend="displayNum"/> ἠμὲν ὅσʼ
          ἤπειρος πολλὰ τρέφει ἠδʼ ὅσα πόντος· <lb/>πᾶσιν δʼ ἔργα μέμηλεν ἐυστεφάνου Κυθερείης.</p>
      </sp>
      <p>
        <lb/><milestone unit="Para" ed="P"/>τρισσὰς δʼ οὐ δύναται πεπιθεῖν φρένας οὐδʼ ἀπατῆσαι·
        <lb/>κούρην τʼ αἰγιόχοιο Διός, γλαυκῶπιν Ἀθήνην· <lb/>οὐ γὰρ οἱ εὔαδεν ἔργα πολυχρύσου
        Ἀφροδίτης, <lb n="10" rend="displayNum"/>ἀλλʼ ἄρα οἱ πόλεμοί τε ἅδον καὶ ἔργον Ἄρηος
        <lb/>ὑσμῖναί τε μάχαι τε καὶ ἀγλαὰ ἔργʼ ἀλεγύνειν. <lb/>πρώτη τέκτονας ἄνδρας ἐπιχθονίους
        ἐδίδαξε <lb/>ποιῆσαι σατίνας τε καὶ ἅρματα ποικίλα χαλκῷ. <lb/>ἣ δέ τε παρθενικὰς ἁπαλόχροας
        ἐν μεγάροισιν <lb n="15" rend="displayNum"/>ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ.
        <lb/>οὐδέ ποτʼ Ἀρτέμιδα χρυσηλάκατον, κελαδεινὴν <lb/>δάμναται ἐν φιλότητι φιλομμειδὴς
        Ἀφροδίτη. <lb/>καὶ γὰρ τῇ ἅδε τόξα καὶ οὔρεσι θῆρας ἐναίρειν, <lb/>φόρμιγγές τε χοροί τε
        διαπρύσιοί τʼ ὀλολυγαὶ <lb n="20" rend="displayNum"/>ἄλσεά τε σκιόεντα δικαίων τε πτόλις
        ἀνδρῶν. <lb/>οὐδὲ μὲν αἰδοίῃ κούρῃ ἅδε ἔργʼ Ἀφροδίτης, <lb/>Ἱστίῃ, ἣν πρώτην τέκετο Κρόνος
        ἀγκυλομήτης, <lb/>αὖτις δʼ ὁπλοτάτην, βουλῇ Διὸς αἰγιόχοιο, <lb/>πότνιαν, ἣν ἐμνῶντο
        Ποσειδάων καὶ Ἀπόλλων· <lb n="25" rend="displayNum"/>ἣ δὲ μαλʼ οὐκ ἔθελεν, ἀλλὰ στερεῶς
        ἀπέειπεν· <lb/>ὤμοσε δὲ μέγαν ὅρκον, ὃ δὴ τετελεσμένος ἐστίν, <lb/>ἁψαμένη κεφαλῆς πατρὸς
        Διὸς αἰγιόχοιο, <lb/>παρθένος ἔσσεσθαι πάντʼ ἤματα, δῖα θεάων. <lb/>τῇ δὲ πατὴρ Ζεὺς δῶκε
        καλὸν γέρας ἀντὶ γάμοιο <lb n="30" rend="displayNum"/>καὶ τε μέσῳ οἴκῳ κατʼ ἄρʼ ἕζετο πῖαρ
        ἑλοῦσα. <lb/>πᾶσιν δʼ ἐν νηοῖσι θεῶν τιμάοχός ἐστι <lb/>καὶ παρὰ πᾶσι βροτοῖσι θεῶν
        πρέσβειρα τέτυκται. <milestone unit="card" n="33" ed="P"/>
        <lb/><milestone unit="Para" ed="P"/>τάων οὐ δύναται πεπιθεῖν φρένας οὐδʼ ἀπατῆσαι· <lb/>τῶν
        δʼ ἄλλων οὔ πέρ τι πεφυγμένον ἔστʼ Ἀφροδίτην <lb n="35" rend="displayNum"/>οὔτε θεῶν μακάρων
        οὔτε θνητῶν ἀνθρώπων. <lb/>καί τε παρὲκ Ζηνὸς νόον ἤγαγε τερπικεραύνου, <lb/>ὅστε μέγιστός
        τʼ ἐστὶ μεγίστης τʼ ἔμμορε τιμῆς. <lb/>καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα
        <lb/>ῥηιδίως συνέμιξε καταθνητῇσι γυναιξίν, <lb n="40" rend="displayNum"/>Ἥρης ἐκλελαθοῦσα,
        κασιγνήτης ἀλόχου τε, <lb/>ἣ μέγα εἶδος ἀρίστη ἐν ἀθανάτῃσι θεῇσι. <lb/>κυδίστην δʼ ἄρα μιν
        τέκετο Κρόνος ἀγκυλομήτης <lb/>μήτηρ τε Ῥείη· Ζεὺς δʼ ἄφθιτα μήδεα εἰδὼς <lb/>αἰδοίην ἄλοχον
        ποιήσατο κέδνʼ εἰδυῖαν. <lb n="45" rend="displayNum"/><milestone unit="Para" ed="P"/>τῇ δὲ
        καὶ αὐτῇ Ζεὺς γλυκὺν ἵμερον ἔμβαλε θυμῷ <lb/>ἀνδρὶ καταθνητῷ μιχθήμεναι, ὄφρα τάχιστα
        <lb/>μηδʼ αὐτὴ βροτέης εὐνῆς ἀποεργμένη εἴη, <lb/>καί ποτʼ ἐπευξαμένη εἴπῃ μετὰ πᾶσι θεοῖσιν
        <lb/>ἡδὺ γελοιήσασα, φιλομμειδὴς Ἀφροδίτη, <lb n="50" rend="displayNum"/>ὤς ῥα θεοὺς
        συνέμιξε καταθνητῇσι γυναιξί, <lb/>καί τε καταθνητοὺς υἱεῖς τέκον ἀθανάτοισιν, <lb/>ὥς τε
        θεὰς ἀνέμιξε καταθνητοῖς ἀνθρώποις. <lb/><milestone unit="Para" ed="P"/>Ἀγχίσεω δʼ ἄρα οἱ
        γλυκὺν ἵμερον ἔμβαλε θυμῷ, <lb/>ὃς τότʼ ἐν ἀκροπόλοις ὄρεσιν πολυπιδάκου Ἴδης <lb n="55"
          rend="displayNum"/>βουκολέεσκεν βοῦς δέμας ἀθανάτοισιν ἐοικώς. <lb/>τὸν δὴ ἔπειτα ἰδοῦσα
        φιλομμειδὴς Ἀφροδίτη <lb/>ἠράσατʼ, ἔκπαγλος δὲ κατὰ φρένας ἵμερος εἷλεν. <lb/>ἐς Κύπρον δʼ
        ἐλθοῦσα θυώδεα νηὸν ἔδυνεν, <lb/>ἐς Πάφον· ἔνθα δέ οἱ τέμενος βωμός τε θυώδης. <lb n="60"
          rend="displayNum"/>ἐνθʼ ἥ γʼ εἰσελθοῦσα θύρας ἐπέθηκε φαεινάς· <lb/>ἔνθα δέ μιν Χάριτες
        λοῦσαν καὶ χρῖσαν ἐλαίῳ <lb/>ἀμβρότῳ, οἷα θεοὺς ἐπενήνοθεν αἰὲν ἐόντας, <lb/>ἀμβροσίῳ ἑδανῷ,
        τό ῥά οἱ τεθυωμένον ἦεν. <lb/>ἑσσαμένη δʼ εὖ πάντα περὶ χροῒ εἵματα καλὰ <lb n="65"
          rend="displayNum"/>χρυσῷ κοσμηθεῖσα φιλομμειδὴς Ἀφροδίτη <lb/>σεύατʼ ἐπὶ Τροίης προλιποῦσʼ
        εὐώδεα Κύπρον, <lb/>ὕψι μετὰ νέφεσιν ῥίμφα πρήσσουσα κέλευθον. <lb/>Ἴδην δʼ ἵκανεν
        πολυπίδακα, μητέρα θηρῶν, <lb/>βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν <lb n="70"
          rend="displayNum"/>σαίνοντες πολιοί τε λύκοι χαροποί τε λέοντες, <lb/>ἄρκτοι παρδάλιές τε
        θοαὶ προκάδων ἀκόρητοι <lb/>ἤισαν· ἣ δʼ ὁρόωσα μετὰ φρεσὶ τέρπετο θυμὸν <lb/>καὶ τοῖς ἐν
        στήθεσσι βάλʼ ἵμερον· οἳ δʼ ἅμα πάντες <lb/>σύνδυο κοιμήσαντο κατὰ σκιόεντας ἐναύλους·
          <milestone unit="card" n="75" ed="P"/>
        <lb n="75" rend="displayNum"/>αὐτὴ δʼ ἐς κλισίας εὐποιήτους ἀφίκανε· <lb/>τὸν δʼ εὗρε
        σταθμοῖσι λελειμμένον οἶον ἀπʼ ἄλλων <lb/>Ἀγχίσην ἥρωα, θεῶν ἄπο κάλλος ἔχοντα. <lb/>οἳ δʼ
        ἅμα βουσὶν ἕποντο νομοὺς κατὰ ποιήεντας <lb/>πάντες· ὃ δὲ σταθμοῖσι λελειμμένος οἶος ἀπʼ
        ἄλλων <lb n="80" rend="displayNum"/>πωλεῖτʼ ἔνθα καὶ ἔνθα διαπρύσιον κιθαρίζων. <lb/>στῆ δʼ
        αὐτοῦ προπάροιθε Διὸς θυγάτηρ Ἀφροδίτη <lb/>παρθένῳ ἀδμήτῃ μέγεθος καὶ εἶδος ὁμοίη, <lb/>μή
        μιν ταρβήσειεν ἐν ὀφθαλμοῖσι νοήσας. <lb/>Ἀγχίσης δʼ ὁρόων ἐφράζετο θαύμαινέν τε <lb n="85"
          rend="displayNum"/>εἶδός τε μέγεθός τε καὶ εἵματα σιγαλόεντα. <lb/>πέπλόν μὲν γὰρ ἕεστο
        φαεινότερον πυρὸς αὐγῆς, <lb n="89" rend="displayNum"/>καλόν, χρύσειον, παμποίκιλον· ὡς δὲ
        σελήνη <lb n="90" rend="displayNum"/>στήθεσιν ἀμφʼ ἁπαλοῖσιν ἐλάμπετο, θαῦμα ἰδέσθαι· <lb
          n="87" rend="displayNum"/>εἶχε δʼ ἐπιγναμπτὰς ἕλικας κάλυκάς τε φαεινάς· <lb n="88"
          rend="displayNum"/>ὅρμοι δʼ ἀμφʼ ἁπαλῇ δειρῇ περικαλλέες ἦσαν. <lb n="91"
          rend="displayNum"/><milestone unit="Para" ed="P"/>Ἀγχίσην δʼ ἔρος εἷλεν, ἔπος δέ μιν
        ἀντίον ηὔδα· </p>
      <sp>
        <p>
          <lb/>χαῖρε, ἄνασσʼ, ἥ τις μακάρων τάδε δώμαθʼ ἱκάνεις, <lb/>Ἄρτεμις ἢ Λητὼ ἠὲ χρυσέη
          Ἀφροδίτη <lb/>ἢ Θέμις ἠυγενὴς ἠὲ γλαυκῶπις Ἀθήνη, <lb n="95" rend="displayNum"/>ἤ πού τις
          Χαρίτων δεῦρʼ ἤλυθες, αἵτε θεοῖσι <lb/>πᾶσιν ἑταιρίζουσι καὶ ἀθάνατοι καλέονται, <lb/>ἤ
          τις Νυμφάων, αἵτʼ ἄλσεα καλὰ νέμονται <lb/>ἢ Νυμφῶν, αἳ καλὸν ὄρος τόδε ναιετάουσι
          <lb/>καὶ πηγὰς ποταμῶν, καὶ πίσεα ποιήεντα. <lb n="100" rend="displayNum"/>σοὶ δʼ ἐγὼ ἐν
          σκοπιῇ, περιφαινομένῳ ἐνὶ χώρῳ, <lb/>βωμὸν ποιήσω, ῥέξω δέ τοι ἱερὰ καλὰ <lb/>ὥρῃσιν
          πάσῃσι. σὺ δʼ εὔφρονα θυμὸν ἔχουσα <lb/>δός με μετὰ Τρώεσσιν ἀριπρεπέʼ ἔμμεναι ἄνδρα,
          <lb/>ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν <lb n="105" rend="displayNum"/>δηρὸν
          ἐὺ ζώειν καὶ ὁρᾶν φάος ἠελίοιο, <lb/>ὄλβιον ἐν λαοῖς, καὶ γήραος οὐδὸν ἱκέσθαι. </p>
      </sp>
      <p><milestone unit="card" n="107" ed="P"/>
        <lb/><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη·
        <lb/>Ἀγχίση, κύδιστε χαμαιγενέων ἀνθρώπων, <lb/>οὔ τίς τοι θεός εἰμι· τί μʼ ἀθανάτῃσιν
        ἐίσκεις; <lb n="110" rend="displayNum"/>ἀλλὰ καταθνητή τε, γυνὴ δέ με γείνατο μήτηρ.
        <lb/>Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις, <lb/>ὃς πάσης Φρυγίης εὐτειχήτοιο
        ἀνάσσει. <lb/>γλῶσσαν δʼ ὑμετέρην τε καὶ ἡμετέρην σάφα οἶδα. <lb/>Τρῳὰς γὰρ μεγάρῳ με τροφὸς
        τρέφεν· ἣ δὲ διαπρὸ <lb n="115" rend="displayNum"/>σμικρὴν παῖδʼ ἀτίταλλε, φίλης παρὰ μητρὸς
        ἑλοῦσα. <lb/>ὣς δή τοι γλῶσσάν γε καὶ ὑμετέρην εὖ οἶδα. <lb/>νῦν δέ μʼ ἀνήρπαξε χρυσόρραπις
        Ἀργειφόντης <lb/>ἐκ χοροῦ Ἀρτέμιδος χρυσηλακάτου, κελαδεινῆς. <lb/>πολλαὶ δὲ νύμφαι καὶ
        παρθένοι ἀλφεσίβοιαι <lb n="120" rend="displayNum"/>παίζομεν, ἀμφὶ δʼ ὅμιλος ἀπείριτος
        ἐστεφάνωτο. <lb/>ἔνθεν μʼ ἥρπαξε χρυσόρραπις Ἀργειφόντης· <lb/>πολλὰ δʼ ἔπʼ ἤγαγεν ἔργα
        καταθνητῶν ἀνθρώπων, <lb/>πολλὴν δʼ ἄκληρόν τε καὶ ἄκτιτον, ἣν διὰ θῆρες <lb/>ὠμοφάγοι
        φοιτῶσι κατὰ σκιόεντας ἐναύλους· <lb n="125" rend="displayNum"/>οὐδὲ ποσὶ ψαύσειν ἐδόκουν
        φυσιζόου αἴης· <lb/>Ἀγχίσεω δέ με φάσκε παραὶ λέχεσιν καλέεσθαι <lb/>κουριδίην ἄλοχον, σοὶ
        δʼ ἀγλαὰ τέκνα τεκεῖσθαι. <lb/>αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις
        <lb/>ἀθανάτων μετὰ φῦλʼ ἀπέβη κρατὺς Ἀργειφόντης· <lb n="130" rend="displayNum"/>αὐτὰρ ἐγώ
        σʼ ἱκόμην, κρατερὴ δέ μοι ἔπλετʼ ἀνάγκη. <lb/>ἀλλά σε πρὸς Ζηνὸς γουνάζομαι ἠδὲ τοκήων
        <lb/>ἐσθλῶν· οὐ μὲν γάρ κε κακοὶ τοιόνδε τέκοιεν· <lb/>ἀδμήτην μʼ ἀγαγὼν καὶ ἀπειρήτην
        φιλότητος <lb/>πατρί τε σῷ δεῖξον καὶ μητέρι κέδνʼ εἰδυίῃ <lb n="135" rend="displayNum"
        />σοῖς τε κασιγνήτοις, οἵ τοι ὁμόθεν γεγάασιν. <lb/>οὔ σφιν ἀεικελίη νυὸς ἔσσομαι, ἀλλʼ
        εἰκυῖα. <lb/>πέμψαι δʼ ἄγγελον ὦκα μετὰ Φρύγας αἰολοπώλους <lb/>εἰπεῖν πατρί τʼ ἐμῷ καὶ
        μητέρι κηδομένῃ περ· <lb/>οἳ δέ κε τοι χρυσόν τε ἅλις ἐσθῆτά θʼ ὑφαντὴν <lb n="140"
          rend="displayNum"/>πέμψουσιν· σὺ δὲ πολλὰ καὶ ἀγλαὰ δέχθαι ἄποινα. <lb/>ταῦτα δὲ ποιήσας
        δαίνυ γάμον ἱμερόεντα, <lb/>τίμιον ἀνθρώποισι καὶ ἀθανάτοισι θεοῖσιν. <lb/><milestone
          unit="Para" ed="P"/>ὣς εἰποῦσα θεὰ γλυκὺν ἵμερον ἔμβαλε θυμῷ. <lb/>Ἀγχίσην δʼ ἔρος εἷλεν
        ἔπος τʼ ἔφατʼ ἔκ τʼ ὀνόμαζεν· <milestone unit="card" n="145" ed="P"/>
      </p>
      <sp>
        <p>
          <lb n="145" rend="displayNum"/><milestone unit="Para" ed="P"/>εἰ μὲν θνητή τʼ ἐσσι, γυνὴ
          δέ σε γείνατο μήτηρ, <lb/>Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις, <lb/>ἀθανάτου δὲ
          ἕκητι διακτόρου ἐνθάδʼ ἱκάνεις <lb/>Ἑρμέω, ἐμὴ δʼ ἄλοχος κεκλήσεαι ἤματα πάντα· <lb/>οὔ
          τις ἔπειτα θεῶν οὔτε θνητῶν ἀνθρώπων <lb n="150" rend="displayNum"/>ἐνθάδε με σχήσει, πρὶν
          σῇ φιλότητι μιγῆναι <lb/>αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων <lb/>τόξου ἀπʼ
          ἀργυρέου προΐῃ βέλεα στονόεντα. <lb/>βουλοίμην κεν ἔπειτα, γύναι ἐικυῖα θεῇσι, <lb/>σῆς
          εὐνῆς ἐπιβὰς δῦναι δόμον Ἄιδος εἴσω. </p>
      </sp>
      <p>
        <lb n="155" rend="displayNum"/><milestone unit="Para" ed="P"/>ὣς εἰπὼν λάβε χεῖρα·
        φιλομμειδὴς δʼ Ἀφροδίτη <lb/>ἕρπε μεταστρεφθεῖσα κατʼ ὄμματα καλὰ βαλοῦσα <lb/>ἐς λέχος
        εὔστρωτον, ὅθι περ πάρος ἔσκεν ἄνακτι <lb/>χλαίνῃσιν μαλακῇς ἐστρωμένον· αὐτὰρ ὕπερθεν
        <lb/>ἄρκτων δέρματʼ ἔκειτο βαρυφθόγγων τε λεόντων, <lb n="160" rend="displayNum"/>τοὺς αὐτὸς
        κατέπεφνεν ἐν οὔρεσιν ὑψηλοῖσιν. <lb/>οἳ δʼ ἐπεὶ οὖν λεχέων εὐποιήτων ἐπέβησαν, <lb/>κόσμον
        μέν οἱ πρῶτον ἀπὸ χροὸς εἷλε φαεινόν, <lb/>πόρπας τε γναμπτάς θʼ ἕλικας κάλυκάς τε καὶ
        ὅρμους. <lb/>λῦσε δέ οἱ ζώνην ἰδὲ εἵματα σιγαλόεντα <lb n="165" rend="displayNum"/>ἔκδυε καὶ
        κατέθηκεν ἐπὶ θρόνου ἀργυροήλου <lb/>Ἀγχίσης· ὃ δʼ ἔπειτα θεῶν ἰότητι καὶ αἴσῃ <lb/>ἀθανάτῃ
        παρέλεκτο θεᾷ βροτός, οὐ σάφα εἰδώς. <lb/><milestone unit="Para" ed="P"/>ἦμος δʼ ἂψ εἰς
        αὖλιν ἀποκλίνουσι νομῆες <lb/>βοῦς τε καὶ ἴφια μῆλα νομῶν ἐξ ἀνθεμοέντων· <lb n="170"
          rend="displayNum"/>τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε <lb/>νήδυμον, αὐτὴ δὲ χροῒ
        ἕννυτο εἵματα καλά. <lb/>ἑσσαμένη δʼ εὖ πάντα περὶ χροῒ δῖα θεάων <lb/>ἔστη πὰρ κλισίῃ,
        κεὐποιήτοιο μελάθρου <lb/>κῦρε κάρη· κάλλος δὲ παρειάων ἀπέλαμπεν <lb n="175"
          rend="displayNum"/>ἄμβροτον, οἷόν τʼ ἐστὶν ἐυστεφάνου Κυθερείης, <lb/>ἐξ ὕπνου τʼ
        ἀνέγειρεν ἔπος τʼ ἔφατʼ ἔκ τʼ ὀνόμαζεν· </p>
      <sp>
        <p><milestone unit="card" n="177" ed="P"/>
          <lb/><milestone unit="Para" ed="P"/>ὄρσεο, Δαρδανίδη· τί νυ νήγρετον ὕπνον ἰαύεις;
          <lb/>καὶ φράσαι, εἴ τοι ὁμοίη ἐγὼν ἰνδάλλομαι εἶναι, <lb/>οἵην δή με τὸ πρῶτον ἐν
          ὀφθαλμοῖσι νόησας; </p>
      </sp>
      <p>
        <lb n="180" rend="displayNum"/><milestone unit="Para" ed="P"/>ὣς φάθʼ· ὃ δʼ ἐξ ὕπνοιο μάλʼ
        ἐμμαπέως ὑπάκουσεν. <lb/>ὡς δὲ ἴδεν δειρήν τε καὶ ὄμματα κάλʼ Ἀφροδίτης, <lb/>τάρβησέν τε
        καὶ ὄσσε παρακλιδὸν ἔτραπεν ἄλλῃ· <lb/>ἂψ δʼ αὖτις χλαίνῃ τε καλύψατο καλὰ πρόσωπα <lb/>καί
        μιν λισσόμενος ἔπεα πτερόεντα προσηύδα· </p>
      <sp>
        <p>
          <lb n="185" rend="displayNum"/><milestone unit="Para" ed="P"/>αὐτίκα σʼ ὡς τὰ πρῶτα, θεά,
          ἴδον ὀφθαλμοῖσιν, <lb/>ἔγνων ὡς θεὸς ἦσθα· σὺ δʼ οὐ νημερτὲς ἔειπες. <lb/>ἀλλά σε πρὸς
          Ζηνὸς γουνάζομαι αἰγιόχοιο, <lb/>μή με ζῶντʼ ἀμενηνὸν ἐν ἀνθρώποισιν ἐάσῃς <lb/>ναίειν,
          ἀλλʼ ἐλέαιρʼ· ἐπεὶ οὐ βιοθάλμιος ἀνὴρ <lb n="190" rend="displayNum"/>γίγνεται, ὅς τε θεαῖς
          εὐνάζεται ἀθανάτῃσι.</p>
      </sp>
      <p>
        <lb/><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </p>
      <sp>
        <p>
          <lb/>Ἀγχίση, κύδιστε καταθνητῶν ἀνθρώπων, <lb/>θάρσει, μηδέ τι σῇσι μετὰ φρεσὶ δείδιθι
          λίην· <lb/>οὐ γάρ τοί τι δέος παθέειν κακὸν ἐξ ἐμέθεν γε, <lb n="195" rend="displayNum"
          />οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι. <lb/>σοὶ δʼ ἔσται φίλος υἱός, ὃς ἐν
          Τρώεσσιν ἀνάξει <lb/>καὶ παῖδες παίδεσσι διαμπερὲς ἐκγεγάοντες· <lb/>τῷ δὲ καὶ Αἰνείας
          ὄνομʼ ἔσσεται, οὕνεκα μʼ αἰνὸν <lb/>ἔσχεν ἄχος, ἕνεκα βροτοῦ ἀνέρος ἔμπεσον εὐνῇ· <lb
            n="200" rend="displayNum"/>ἀγχίθεοι δὲ μάλιστα καταθνητῶν ἀνθρώπων <lb/>αἰεὶ ἀφʼ
          ὑμετέρης γενεῆς εἶδός τε φυήν τε. <lb/><milestone unit="Para" ed="P"/>ἦ τοι μὲν ξανθὸν
          Γανυμήδεα μητιέτα Ζεὺς <lb/>ἥρπασε ὃν διὰ κάλλος, ἵνʼ ἀθανάτοισι μετείη <lb/>καί τε Διὸς
          κατὰ δῶμα θεοῖς ἐπιοινοχοεύοι, <lb n="205" rend="displayNum"/>θαῦμα ἰδεῖν, πάντεσσι
          τετιμένος ἀθανάτοισι, <lb/>χρυσέου ἐκ κρητῆρος ἀφύσσων νέκταρ ἐρυθρόν. <lb/>Τρῶα δὲ πένθος
          ἄλαστον ἔχε φρένας, οὐδέ τι ᾔδει, <lb/>ὅππη οἱ φίλον υἱὸν ἀνήρπασε θέσπις ἄελλα· <lb/>τὸν
          δὴ ἔπειτα γόασκε διαμπερὲς ἤματα πάντα <lb n="210" rend="displayNum"/>καί μιν Ζεὺς ἐλέησε,
          δίδου δέ οἱ υἷος ἄποινα, <lb/>ἵππους ἀρσίποδας, τοί τʼ ἀθανάτους φορέουσι. <lb/>τούς οἱ
          δῶρον ἔδωκεν ἔχειν· εἶπεν δὲ ἕκαστα <lb/>Ζηνὸς ἐφημοσύνῃσι διάκτορος Ἀργειφόντης, <lb/>ὡς
          ἔοι ἀθάνατος καὶ ἀγήρως ἶσα θεοῖσιν. <lb n="215" rend="displayNum"/>αὐτὰρ ἐπειδὴ Ζηνὸς ὅ
          γʼ ἔκλυεν ἀγγελιάων, <lb/>οὐκέτʼ ἔπειτα γόασκε, γεγήθει δὲ φρένας ἔνδον, <lb/>γηθόσυνος δʼ
          ἵπποισιν ἀελλοπόδεσσιν ὀχεῖτο. <milestone unit="card" n="218" ed="P"/>
          <lb/><milestone unit="Para" ed="P"/>ὣς δʼ αὖ Τιθωνὸν χρυσόθρονος ἥρπασεν Ἠώς,
          <lb/>ὑμετέρης γενεῆς, ἐπιείκελον ἀθανάτοισι. <lb n="220" rend="displayNum"/>Βῆ δʼ ἴμεν
          αἰτήσουσα κελαινεφέα Κρονίωνα, <lb/>ἀθάνατόν τʼ εἶναι καὶ ζώειν ἤματα πάντα· <lb/>τῇ δὲ
          Ζεὺς ἐπένευσε καὶ ἐκρήηνεν ἐέλδωρ. <lb/>νηπίη, οὐδʼ ἐνόησε μετὰ φρεσὶ πότνια Ἠὼς <lb/>ἥβην
          αἰτῆσαι ξῦσαί τʼ ἄπο γῆρας ὀλοιόν. <lb n="225" rend="displayNum"/>τὸν δʼ ἦ τοι εἵως μὲν
          ἔχεν πολυήρατος ἥβη, <lb/>Ἠοῖ τερπόμενος χρυσοθρόνῳ, ἠριγενείῃ <lb/>ναῖε παρʼ Ὠκεανοῖο
          ῥοῇς ἐπὶ πείρασι γαίης· <lb/>αὐτὰρ ἐπεὶ πρῶται πολιαὶ κατέχυντο ἔθειραι <lb/>καλῆς ἐκ
          κεφαλῆς εὐηγενέος τε γενείου, <lb n="230" rend="displayNum"/>τοῦ δʼ ἦ τοι εὐνῆς μὲν
          ἀπείχετο πότνια Ἠώς, <lb/>αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα, <lb/>σίτῳ τʼ
          ἀμβροσίῃ τε καὶ εἵματα καλὰ διδοῦσα. <lb/>ἀλλʼ ὅτε δὴ πάμπαν στυγερὸν κατὰ γῆρας ἔπειγεν,
          <lb/>οὐδέ τι κινῆσαι μελέων δύνατʼ οὐδʼ ἀναεῖραι, <lb n="235" rend="displayNum"/>ἥδε δέ οἱ
          κατὰ θυμὸν ἀρίστη φαίνετο βουλή· <lb/>ἐν θαλάμῳ κατέθηκε, θύρας δʼ ἐπέθηκε φαεινάς.
          <lb/>τοῦ δʼ ἦ τοι φωνὴ ῥέει ἄσπετος, οὐδέ τι κῖκυς <lb/>ἔσθʼ, οἵη πάρος ἔσκεν ἐνὶ
          γναμπτοῖσι μέλεσσιν. <lb/><milestone unit="Para" ed="P"/>οὐκ ἂν ἐγώ γε σὲ τοῖον ἐν
          ἀθανάτοισιν ἑλοίμην <lb n="240" rend="displayNum"/>ἀθάνατόν τʼ εἶναι καὶ ζώειν ἤματα
          πάντα. <lb/>ἀλλʼ εἰ μὲν τοιοῦτος ἐὼν εἶδός τε δέμας τε <lb/>ζώοις ἡμέτερός τε πόσις
          κεκλημένος εἴης, <lb/>οὐκ ἂν ἔπειτά μʼ ἄχος πυκινὰς φρένας ἀμφικαλύπτοι. <lb/>νῦν δέ σε
          μὲν τάχα γῆρας ὁμοίιον ἀμφικαλύψει <lb n="245" rend="displayNum"/>νηλειές, τό τʼ ἔπειτα
          παρίσταται ἀνθρώποισιν, <lb/>οὐλόμενον, καματηρόν, ὅτε στυγέουσι θεοί περ. <milestone
            unit="card" n="247" ed="P"/>
          <lb/><milestone unit="Para" ed="P"/>αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν
          <lb/>ἔσσεται ἤματα πάντα διαμπερὲς εἵνεκα σεῖο, <lb/>οἳ πρὶν ἐμοὺς ὀάρους καὶ μήτιας, αἷς
          ποτε πάντας <lb n="250" rend="displayNum"/>ἀθανάτους συνέμιξα καταθνητῇσι γυναιξί,
          <lb/>τάρβεσκον· πάντας γὰρ ἐμὸν δάμνασκε νόημα. <lb/>νῦν δὲ δὴ οὐκέτι μοι στόμα χείσεται
          ἐξονομῆναι <lb/>τοῦτο μετʼ ἀθανάτοισιν, ἐπεὶ μάλα πολλὸν ἀάσθην, <lb/>σχέτλιον, οὐκ
          ὀνοταστόν, ἀπεπλάγχθην δὲ νόοιο, <lb n="255" rend="displayNum"/>παῖδα δʼ ὑπὸ ζώνῃ ἐθέμην
          βροτῷ εὐνηθεῖσα. <lb/>τὸν μέν, ἐπὴν δὴ πρῶτον ἴδῃ φάος ἠελίοιο, <lb/>Νύμφαι μιν θρέψουσιν
          ὀρεσκῷοι βαθύκολποι, <lb/>αἳ τόδε ναιετάουσιν ὄρος μέγα τε ζάθεόν τε· <lb/>αἵ ῥʼ οὔτε
          θνητοῖς οὔτʼ ἀθανάτοισιν ἕπονται. <lb n="260" rend="displayNum"/>δηρὸν μὲν ζώουσι καὶ
          ἄμβροτον εἶδαρ ἔδουσι <lb/>καί τε μετʼ ἀθανάτοισι καλὸν χορὸν ἐρρώσαντο. <lb/>τῇσι δὲ
          Σειληνοὶ καὶ ἐύσκοπος Ἀργειφόντης <lb/>μίσγοντʼ ἐν φιλότητι μυχῷ σπείων ἐροέντων.
          <lb/>τῇσι δʼ ἅμʼ ἢ ἐλάται ἠὲ δρύες ὑψικάρηνοι <lb n="265" rend="displayNum"/>γεινομένῃσιν
          ἔφυσαν ἐπὶ χθονὶ βωτιανείρῃ, <lb/>καλαί, τηλεθάουσαι, ἐν οὔρεσιν ὑψηλοῖσιν. <lb/>ἑστᾶσʼ
          ἠλίβατοι, τεμένη δέ ἑ κικλήσκουσιν <lb/>ἀθανάτων· τὰς δʼ οὔ τι βροτοὶ κείρουσι σιδήρῳ·
          <lb/>ἀλλʼ ὅτε κεν δὴ μοῖρα παρεστήκῃ θανάτοιο, <lb n="270" rend="displayNum"/>ἀζάνεται μὲν
          πρῶτον ἐπὶ χθονὶ δένδρεα καλά, <lb/>φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι,
          <lb/>τῶν δέ θʼ ὁμοῦ ψυχὴ λείπει φάος ἠελίοιο. <lb/>αἳ μὲν ἐμὸν θρέψουσι παρὰ σφίσιν υἱὸν
          ἔχουσαι. <lb/>τὸν μὲν ἐπὴν δὴ πρῶτον ἕλῃ πολυήρατος ἥβη, <lb n="275" rend="displayNum"
          />ἄξουσίν σοι δεῦρο θεαὶ δείξουσί τε παῖδα. <lb/>σοὶ δʼ ἐγώ, ὄφρα κε ταῦτα μετὰ φρεσὶ
          πάντα διέλθω, <lb/>ἐς πέμπτον ἔτος αὖτις ἐλεύσομαι υἱὸν ἄγουσα. <lb/>τὸν μὲν ἐπὴν δὴ
          πρῶτον ἴδῃς θάλος ὀφθαλμοῖσι, <lb/>γηθήσεις ὁρόων· μάλα γὰρ θεοείκελος ἔσται· <lb n="280"
            rend="displayNum"/>ἄξεις δʼ αὐτίκα νιν ποτὶ Ἴλιον ἠνεμόεσσαν. <lb/>ἢν δέ τις εἴρηταί σε
          καταθνητῶν ἀνθρώπων, <lb/>ἥ τις σοι φίλον υἱὸν ὑπὸ ζώνῃ θέτο μήτηρ, <lb/>τῷ δὲ σὺ
          μυθεῖσθαι μεμνημένος, ὥς σε κελεύω· <lb/>φάσθαι τοι Νύμφης καλυκώπιδος ἔκγονον εἶναι, <lb
            n="285" rend="displayNum"/>αἳ τόδε ναιετάουσιν ὄρος καταειμένον ὕλῃ. <lb/>εἰ δέ κεν
          ἐξείπῃς καὶ ἐπεύξεαι ἄφρονι θυμῷ <lb/>ἐν φιλότητι μιγῆναι ἐυστεφάνῳ Κυθερείῃ, <lb/>Ζεύς σε
          χολωσάμενος βαλέει ψολόεντι κεραυνῷ. <lb/>εἴρηταί τοι πάντα· σὺ δὲ φρεσὶ σῇσι νοήσας, <lb
            n="290" rend="displayNum"/>ἴσχεο μηδʼ ὀνόμαινε, θεῶν δʼ ἐποπίζεο μῆνιν.</p>
      </sp>
      <p>
        <lb/><milestone unit="Para" ed="P"/>ὣς εἰποῦσʼ ἤιξε πρὸς οὐρανὸν ἠνεμόεντα. <lb/><milestone
          unit="Para" ed="P"/>χαῖρε, θεά, Κύπροιο ἐυκτιμένης μεδέουσα· <lb/>σεῦ δʼ ἐγὼ ἀρξάμενος
        μεταβήσομαι ἄλλον ἐς ὕμνον. </p>
    </body>
  </text>
</TEI>
