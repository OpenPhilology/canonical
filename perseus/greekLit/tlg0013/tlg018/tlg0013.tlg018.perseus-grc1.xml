<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
	<title>To Hermes </title>
	<title type="sub">Machine readable text</title>
	<editor role="editor">Hugh G. Evelyn-White</editor>
	<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
	
      </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>

      

      

      <sourceDesc>
	<bibl>	  <author>Anonymous</author>
	  <title>The Homeric Hymns and Homerica
with an English Translation by Hugh G. Evelyn-White.
Homeric Hymns</title>
	  <publisher>Cambridge, MA.,Harvard University Press; London, William Heinemann Ltd.</publisher>
	  <date>1914</date>
	</bibl>
      </sourceDesc>

    </fileDesc>

    <encodingDesc>
      <refsDecl>
	refState unit="hymn" n="chunk" delim="."/>
	refState unit="line"/>
      </refsDecl>
     <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
	<language ident="greek">Greek</language>
      </langUsage>
    </profileDesc>

    <revisionDesc><!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>--><change when="2014-08-01" who="Stella Dee">edited markup</change></revisionDesc>

  </teiHeader><text xml:lang="grc"><body>
<sp><p><milestone unit="card" n="1" ed="P"/>
<lb></lb><milestone unit="Para" ed="P"/>Ἑρμῆν ὕμνει, Μοῦσα, Διὸς καὶ Μαιάδος υἱόν,
<lb></lb>Κυλλήνης μεδέοντα καὶ Ἀρκαδίης πολυμήλου,
<lb></lb>ἄγγελον ἀθανάτων ἐριούνιον, ὃν τέκε Μαῖα,
<lb></lb>νύμφη ἐυπλόκαμος, Διὸς ἐν φιλότητι μιγεῖσα,
<lb n="5" rend="displayNum"></lb>αἰδοίη· μακάρων δὲ θεῶν ἠλεύαθʼ ὅμιλον,
<lb></lb>ἄντρον ἔσω ναίουσα παλίσκιον, ἔνθα Κρονίων
<lb></lb>νύμφῃ ἐυπλοκάμῳ μισγέσκετο νυκτὸς ἀμολγῷ,
<lb></lb>ὄφρα κατὰ γλυκὺς ὕπνος ἔχοι λευκώλενον Ἥρην,
<lb></lb>λήθων ἀθανάτους τε θεοὺς θνητούς τʼ ἀνθρώπους.</p></sp>
<p>
<lb n="10" rend="displayNum"></lb>ἀλλʼ ὅτε δὴ μεγάλοιο Διὸς νόος ἐξετελεῖτο,
<lb></lb>τῇ δʼ ἤδη δέκατος μεὶς οὐρανῷ ἐστήρικτο,
<lb></lb>εἴς τε φόως ἄγαγεν ἀρίσημά τε ἔργα τέτυκτο·
<lb></lb>καὶ τότʼ ἐγείνατο παῖδα πολύτροπον, αἱμυλομήτην,
<lb></lb>ληιστῆρʼ, ἐλατῆρα βοῶν, ἡγήτορʼ ὀνείρων,
<lb n="15" rend="displayNum"></lb>νυκτὸς ὀπωπητῆρα,  πυληδόκον, ὃς τάχʼ ἔμελλεν
<lb></lb>ἀμφανέειν κλυτὰ ἔργα μετʼ ἀθανάτοισι θεοῖσιν.
<lb></lb>ἠῷος γεγονὼς μέσῳ ἤματι ἐγκιθάριζεν,
<lb></lb>ἑσπέριος βοῦς κλέψεν ἑκηβόλου Ἀπόλλωνος
<lb></lb>τετράδι τῇ προτέρῃ, τῇ μιν τέκε πότνια Μαῖα.
<lb n="20" rend="displayNum"></lb>ὃς καί,  ἐπειδὴ μητρὸς ἀπʼ ἀθανάτων θόρε γυίων,
<lb></lb>οὐκέτι δηρὸν ἔκειτο μένων ἱερῷ ἐνὶ λίκνῳ,
<lb></lb>ἀλλʼ ὅ γʼ ἀναΐξας ζήτει βόας Ἀπόλλωνος
<lb></lb>οὐδὸν ὑπερβαίνων ὑψηρεφέος ἄντροιο.
<lb></lb>ἔνθα χέλυν εὑρὼν ἐκτήσατο μυρίον ὄλβον·
<lb n="25" rend="displayNum"></lb>Ἑρμῆς τοι πρώτιστα χέλυν τεκτήνατʼ ἀοιδόν·
<lb></lb>ἥ ῥά οἱ ἀντεβόλησεν ἐπʼ αὐλείῃσι θύρῃσι
<lb></lb>βοσκομένη προπάροιθε δόμων ἐριθηλέα ποίην,
<lb></lb>σαῦλα ποσὶν βαίνουσα· Διὸς δʼ ἐριούνιος υἱὸς
<lb></lb>ἀθρήσας ἐγέλασσε καὶ αὐτίκα μῦθον ἔειπε·
<milestone unit="card" n="30" ed="P"/>
<lb n="30" rend="displayNum"></lb><milestone unit="Para" ed="P"/>σύμβολον ἤδη μοι μέγʼ ὀνήσιμον· οὐκ ὀνοτάζω.
<lb></lb>χαῖρε, φυὴν ἐρόεσσα, χοροιτύπε, δαιτὸς ἑταίρη,
<lb></lb>ἀσπασίη προφανεῖσα· πόθεν τόδε καλὸν ἄθυρμα
<lb></lb>αἰόλον ὄστρακον ἕσσο χέλυς ὄρεσι ζώουσα;
<lb></lb>ἀλλʼ οἴσω σʼ ἐς δῶμα λαβών· ὄφελός τι μοι ἔσσῃ,
<lb n="35" rend="displayNum"></lb>οὐδʼ ἀποτιμήσω· σὺ δέ με πρώτιστον ὀνήσεις
<lb></lb>3
<lb></lb>οἴκοι βέλτερον εἶναι, ἐπεὶ βλαβερὸν τὸ θύρηφιν·
<lb></lb>ἦ γὰρ ἐπηλυσίης πολυπήμονος ἔσσεαι ἔχμα
<lb></lb>ζώουσʼ· ἢν δὲ θάνῃς, τότε κεν μάλα καλὸν ἀείδοις.
<lb></lb><milestone unit="Para" ed="P"/>ὣς ἂρʼ ἔφη· καὶ χερσὶν ἅμʼ ἀμφοτέρῃσιν ἀείρας
<lb n="40" rend="displayNum"></lb>ἂψ εἴσω κίε δῶμα φέρων ἐρατεινὸν ἄθυρμα.
<lb></lb>ἔνθʼ ἀναπηρώσας γλυφάνῳ πολιοῖο σιδήρου
<lb></lb>αἰῶνʼ ἐξετόρησεν ὀρεσκῴοιο χελώνης.
<lb></lb>ὡς δʼ ὁπότʼ ὠκὺ νόημα διὰ στέρνοιο περήσῃ
<lb></lb>ἀνέρος, ὅν τε θαμειαὶ ἐπιστρωφῶσι μέριμναι,
<lb n="45" rend="displayNum"></lb>ἢ ὅτε δινηθῶσιν ἀπʼ ὀφθαλμῶν ἀμαρυγαί,
<lb></lb>ὣς ἅμʼ ἔπος τε καὶ ἔργον ἐμήδετο κύδιμος Ἑρμῆς.
<lb></lb>πῆξε δʼ ἄρʼ ἐν μέτροισι ταμὼν δόνακας καλάμοιο
<lb></lb>πειρήνας διὰ νῶτα διὰ ῥινοῖο χελώνης.
<lb></lb>ἀμφὶ δὲ δέρμα τάνυσσε βοὸς πραπίδεσσιν ἑῇσι
<lb n="50" rend="displayNum"></lb>καὶ πήχεις ἐνέθηκʼ,  ἐπὶ δὲ ζυγὸν ἤραρεν ἀμφοῖν,
<lb></lb>ἑπτὰ δὲ θηλυτέρων ὀίων ἐτανύσσατο χορδάς.
<lb></lb>αὐτὰρ ἐπεὶ δὴ τεῦξε, φέρων, ἐρατεινὸν ἄθυρμα,
<lb></lb>πλήκτρῳ ἐπειρήτιζε κατὰ μέρος· ἣ δʼ ὑπὸ χειρὸς
<lb></lb>σμερδαλέον κονάβησε· θεὸς δʼ ὑπὸ καλὸν ἄειδεν
<lb n="55" rend="displayNum"></lb>ἐξ αὐτοσχεδίης πειρώμενος,  ἠύτε κοῦροι
<lb></lb>ἡβηταὶ θαλίῃσι παραιβόλα κερτομέουσιν,
<lb></lb>ἀμφὶ Δία Κρονίδην καὶ Μαιάδα καλλιπέδιλον,
<lb></lb>ὡς πάρος ὠρίζεσκον ἑταιρείῃ φιλότητι,
<lb></lb>ἥν τʼ αὐτοῦ γενεὴν ὀνομακλυτὸν ἐξονομάζων·
<lb n="60" rend="displayNum"></lb>ἀμφιπόλους τε γέραιρε καὶ ἀγλαὰ δώματα νύμφης
<lb></lb>καὶ τρίποδας κατὰ οἶκον ἐπηετανούς τε λέβητας.
<milestone unit="card" n="62" ed="P"/>
<lb></lb><milestone unit="Para" ed="P"/>καὶ τὰ μὲν οὖν ἤειδε, τὰ δὲ φρεσὶν ἄλλα μενοίνα.
<lb></lb>καὶ τὴν μὲν κατέθηκε φέρων ἱερῷ ἐνὶ λίκνῳ,
<lb></lb>φόρμιγγα γλαφυρήν· ὃ δʼ ἄρα κρειῶν ἐρατίζων
<lb n="65" rend="displayNum"></lb>ἆλτο κατὰ σκοπιὴν εὐώδεος ἐκ μεγάροιο
<lb></lb>ὁρμαίνων δόλον αἰπὺν ἐνὶ φρεσίν, οἶά τε φῶτες
<lb></lb>φηληταὶ διέπουσι μελαίνης νυκτὸς ἐν ὥρῃ.
<lb></lb><milestone unit="Para" ed="P"/>ἠέλιος μὲν ἔδυνε κατὰ χθονὸς Ὠκεανόνδε
<lb></lb>αὐτοῖσίν θʼ ἵπποισι καὶ ἅρμασιν· αὐτὰρ ἄρʼ Ἑρμῆς
<lb n="70" rend="displayNum"></lb>Πιερίης ἀφίκανε θέων ὄρεα σκιόεντα,
<lb></lb>ἔνθα θεῶν μακάρων βόες ἄμβροτοι αὖλιν ἔχεσκον
<lb></lb>βοσκόμεναι λειμῶνας ἀκηρασίους, ἐρατεινούς.
<lb></lb>τῶν τότε Μαιάδος υἱός, ἐύσκοπος Ἀργειφόντης,
<lb></lb>πεντήκοντʼ ἀγέλης ἀπετάμνετο βοῦς ἐριμύκους.
<lb n="75" rend="displayNum"></lb>πλανοδίας δʼ ἤλαυνε διὰ ψαμαθώδεα χῶρον
<lb></lb>ἴχνιʼ ἀποστρέψας· δολίης δʼ οὐ λήθετο τέχνης
<lb></lb>ἀντία ποιήσας ὁπλάς, τὰς πρόσθεν ὄπισθεν,
<lb></lb>τὰς δʼ ὄπιθεν πρόσθεν· κατὰ δʼ ἔμπαλιν αὐτὸς ἔβαινε.
<lb></lb>σάνδαλα δʼ αὐτίκα ῥιψὶν ἐπὶ ψαμάθοις ἁλίῃσιν,
<lb n="80" rend="displayNum"></lb>ἄφραστʼ ἠδʼ ἀνόητα διέπλεκε,  θαυματὰ ἔργα,
<lb></lb>συμμίσγων μυρίκας καὶ μυρσινοειδέας ὄζους.
<lb></lb>τῶν τότε συνδήσας νεοθηλέος ἄγκαλον ὕλης
<lb></lb>ἀβλαβέως ὑπὸ ποσσὶν ἐδήσατο σάνδαλα κοῦφα
<lb></lb>αὐτοῖσιν πετάλοισι τὰ κύδιμος Ἀργειφόντης
<lb n="85" rend="displayNum"></lb>ἔσπασε Πιερίηθεν ὁδοιπορίην ἀλεγύνων,
<lb></lb>οἷά τʼ ἐπειγόμενος δολιχὴν ὁδόν, αὐτοτροπήσας.†
<lb></lb><milestone unit="Para" ed="P"/>τὸν δὲ γέρων ἐνόησε δέμων ἀνθοῦσαν ἀλωὴν
<lb></lb>ἱέμενον πεδίονδε διʼ Ὀγχηστὸν λεχεποίην
<lb></lb>τὸν πρότερος προσέφη Μαίης ἐρικυδέος υἱός·
</p>
<sp><p>
<lb n="90" rend="displayNum"></lb><milestone unit="Para" ed="P"/>ὦ γέρον,  ὅστε φυτὰ σκάπτεις ἐπικαμπύλος ὤμους,
<lb></lb>ἦ πολυοινήσεις, εὖτʼ ἂν τάδε πάντα φέρῃσι,
<lb n="91a" rend="displayNum"></lb>[εἴ κε πίθῃ, μάλα περ μεμνημένος ἐν φρεσὶ σῇσι]
<lb></lb>καί τε ἰδὼν μὴ ἰδὼν εἶναι καὶ κωφὸς ἀκούσας,
<lb></lb>καὶ σιγᾶν ὅτε μή τι καταβλάπτῃ τὸ σὸν αὐτοῦ.
</p></sp>
<p>
<milestone unit="card" n="94" ed="P"/>
<lb></lb><milestone unit="Para" ed="P"/>τόσσον φὰς συνέσευε βοῶν ἴφθιμα κάρηνα.
<lb n="95" rend="displayNum"></lb>πολλὰ δʼ ὄρη σκιόεντα καὶ αὐλῶνας κελαδεινοὺς
<lb></lb>καὶ πεδίʼ ἀνθεμόεντα διήλασε κύδιμος Ἑρμῆς.
<lb></lb>ὀρφναίη δʼ ἐπίκουρος ἐπαύετο δαιμονίη νύξ,
<lb></lb>ἡ πλείων, τάχα δʼ ὄρθρος ἐγίγνετο δημιοεργός·
<lb></lb>ἣ δὲ νέον σκοπιὴν προσεβήσατο δῖα Σελήνη,
<lb n="100" rend="displayNum"></lb>Πάλλαντος θυγάτηρ Μεγαμηδείδαο ἄνακτος.
<lb></lb>τῆμος ἐπʼ Ἀλφειὸν ποταμὸν Διὸς ἄλκιμος υἱὸς
<lb></lb>Φοίβου Ἀπόλλωνος βοῦς ἤλασεν εὐρυμετώπους.
<lb></lb>ἀκμῆτες δʼ ἵκανον ἐπʼ αὔλιον ὑψιμέλαθρον
<lb></lb>καὶ ληνοὺς προπάροιθεν ἀριπρεπέος λειμῶνος.
<lb n="105" rend="displayNum"></lb>ἔνθʼ ἐπεὶ εὖ βοτάνης ἐπεφόρβει βοῦς ἐριμύκους
<lb></lb>καὶ τὰς μὲν συνέλασσεν ἐς αὔλιον ἀθρόας οὔσας,
<lb></lb>λωτὸν ἐρεπτομένας ἠδʼ ἑρσήεντα κύπειρον·
<lb></lb>σὺν δʼ ἐφόρει ξύλα πολλά, πυρὸς δʼ ἐπεμαίετο τέχνην.
<lb></lb>δάφνης ἀγλαὸν ὄζον ἑλὼν ἀπέλεψε σιδήρῳ
<lb n="110" rend="displayNum"></lb><gap></gap>ἄρμενον ἐν παλάμῃ· ἄμπνυτο δὲ θερμὸς ἀυτμή·
<lb></lb>Ἑρμῆς τοι πρώτιστα πυρήια πῦρ τʼ ἀνέδωκε.
<lb></lb>πολλὰ δὲ κάγκανα κᾶλα κατουδαίῳ ἐνὶ βόθρῳ
<lb></lb>οὖλα λαβὼν ἐπέθηκεν ἐπηετανά· λάμπετο δὲ φλὸξ
<lb></lb>τηλόσε φῦσαν ἱεῖσα πυρὸς μέγα δαιομένοιο.
<lb n="115" rend="displayNum"></lb><milestone unit="Para" ed="P"/>ὄφρα δὲ πῦρ ἀνέκαιε βίη κλυτοῦ Ἡφαίστοιο,
<lb></lb>τόφρα δʼ ὑποβρύχους ἕλικας βοῦς εἷλκε θύραζε
<lb></lb>δοιὰς ἄγχι πυρός· δύναμις δέ οἱ ἕσπετο πολλή.
<lb></lb>ἀμφοτέρας δʼ ἐπὶ νῶτα χαμαὶ βάλε φυσιοώσας·
<lb></lb>ἀγκλίνων δʼ ἐκύλινδε διʼ αἰῶνας τετορήσας.
<lb n="120" rend="displayNum"></lb>ἔργῳ δʼ ἔργον ὄπαζε ταμὼν κρέα πίονα δημῷ·
<lb></lb>ὤπτα δʼ ἀμφʼ ὀβελοῖσι πεπαρμένα δουρατέοισι
<lb></lb>σάρκας ὁμοῦ καὶ νῶτα γεράσμια καὶ μέλαν αἷμα
<lb></lb>ἐργμένον ἐν χολάδεσσι· τὰ δʼ αὐτοῦ κεῖτʼ ἐπὶ χώρης·
<lb></lb>ῥινοὺς δʼ ἐξετάνυσσε καταστυφέλῳ ἐνὶ πέτρῃ,
<lb n="125" rend="displayNum"></lb>ὡς ἔτι νῦν τὰ μέτασσα πολυχρόνιοι πεφύασι,
<lb></lb>δηρὸν δὴ μετὰ ταῦτα καὶ ἄκριτον· αὐτὰρ ἔπειτα
<lb></lb>Ἑρμῆς χαρμόφρων εἰρύσατο πίονα ἔργα
<lb></lb>λείῳ ἐπὶ πλαταμῶνι καὶ ἔσχισε δώδεκα μοίρας
<lb></lb>κληροπαλεῖς· τέλεον δὲ γέρας προσέθηκεν ἑκάστῃ.
<lb n="130" rend="displayNum"></lb>ἔνθʼ ὁσίης κρεάων ἠράσσατο κύδιμος Ἑρμῆς·
<lb></lb>ὀδμὴ γάρ μιν ἔτειρε καὶ ἀθάνατόν περ ἐόντα
<lb></lb>ἡδεῖʼ· ἀλλʼ οὐδʼ ὥς οἱ ἐπείθετο θυμὸς ἀγήνωρ,
<lb></lb>καί τε μάλʼ ἱμείροντι, περῆν† ἱερῆς κατὰ δειρῆς.
<milestone unit="card" n="134" ed="P"/>
<lb></lb>ἀλλὰ τὰ μὲν κατέθηκεν ἐς αὔλιον ὑψιμέλαθρον,
<lb n="135" rend="displayNum"></lb>δημὸν καὶ κρέα πολλά,  μετήορα δʼ αἶψʼ ἀνάειρε,
<lb></lb>σῆμα νέης φωρῆς· ἐπὶ δὲ ξύλα κάγκανʼ ἀγείρας
<lb></lb>οὐλόποδʼ, οὐλοκάρηνα πυρὸς κατεδάμνατʼ ἀυτμῇ.
<lb></lb><milestone unit="Para" ed="P"/>αὐτὰρ ἐπεί τοι πάντα κατὰ χρέος ἤνυσε δαίμων,
<lb></lb>σάνδαλα μὲν προέηκεν ἐς Ἀλφειὸν βαθυδίνην·
<lb n="140" rend="displayNum"></lb>ἀνθρακιὴν δʼ ἐμάρανε,  κόνιν δʼ ἀμάθυνε μέλαιναν
<lb></lb>παννύχιος· καλὸν δὲ φόως κατέλαμπε Σελήνης.
<lb></lb>Κυλλήνης δʼ αἶψʼ αὖτις ἀφίκετο δῖα κάρηνα
<lb></lb>ὄρθριος, οὐδέ τί οἱ δολιχῆς ὁδοῦ ἀντεβόλησεν
<lb></lb>οὔτε θεῶν μακάρων οὔτε θνητῶν ἀνθρώπων,
<lb n="145" rend="displayNum"></lb>οὐδὲ κύνες λελάκοντο· Διὸς δʼ ἐριούνιος Ἑρμῆς
<lb></lb>δοχμωθεὶς μεγάροιο διὰ κλήιθρον ἔδυνεν
<lb></lb>αὔρῃ ὀπωρινῇ ἐναλίγκιος, ἠύτʼ ὀμίχλη.
<lb></lb>ἰθύσας δʼ ἄντρου ἐξίκετο πίονα νηὸν
<lb></lb>ἦκα ποσὶ προβιβῶν· οὐ γὰρ κτύπεν, ὥσπερ ἐπʼ οὔδει.
<lb n="150" rend="displayNum"></lb>ἐσσυμένως δʼ ἄρα λίκνον ἐπῴχετο κύδιμος Ἑρμῆς·
<lb></lb>σπάργανον ἀμφʼ ὤμοις εἰλυμένος, ἠύτε τέκνον
<lb></lb>νήπιον, ἐν παλάμῃσι περʼ ἰγνύσι λαῖφος ἀθύρων
<lb></lb>κεῖτο, χέλυν ἐρατὴν ἐπʼ ἀριστερὰ χειρὸς ἐέργων.
<lb></lb>μητέρα δʼ οὐκ ἄρʼ ἔληθε θεὰν θεὸς εἰπέ τε μῦθον·
<lb n="155" rend="displayNum"></lb><milestone unit="Para" ed="P"/>τίπτε σύ,  ποικιλομῆτα, πόθεν τόδε νυκτὸς ἐν ὥρῃ
<lb></lb>ἔρχῃ, ἀναιδείην ἐπιειμένε; νῦν σε μάλʼ οἴω
<lb></lb>ἢ τάχʼ ἀμήχανα δεσμὰ περὶ πλευρῇσιν ἔχοντα
<lb></lb>Λητοίδου ὑπὸ χερσὶ διὲκ προθύροιο περήσειν
<lb></lb>ἣ σὲ φέροντα μεταξὺ κατʼ ἄγκεα φηλητεύσειν.
<lb n="160" rend="displayNum"></lb>ἔρρε πάλιν· μεγάλην σε πατὴρ ἐφύτευσε μέριμναν
<lb></lb>θνητοῖς ἀνθρώποισι καὶ ἀθανάτοισι θεοῖσι.
<lb></lb><milestone unit="Para" ed="P"/>τὴν δʼ Ἑρμῆς μύθοισιν ἀμείβετο κερδαλέοισι·
</p>
<sp><p>
<lb></lb>μῆτερ ἐμή, τί με ταῦτα δεδίσκεαι, ἠύτε τέκνον
<lb></lb>νήπιον, ὃς μάλα παῦρα μετὰ φρεσὶν αἴσυλα οἶδε,
<lb n="165" rend="displayNum"></lb>ταρβαλέον,  καὶ μητρὸς ὑπαιδείδοικεν ἐνιπάς;
<lb></lb>αὐτὰρ ἐγὼ τέχνης ἐπιβήσομαι, ἥ τις ἀρίστη,
<lb></lb>βουκολέων ἐμὲ καὶ σὲ διαμπερές· οὐδὲ θεοῖσι
<lb></lb>νῶι μετʼ ἀθανάτοισιν ἀδώρητοι καὶ ἄλιστοι
<lb></lb>αὐτοῦ τῇδε μένοντες ἀνεξόμεθʼ, ὡς σὺ κελεύεις.
<lb n="170" rend="displayNum"></lb>βέλτερον ἤματα πάντα μετʼ ἀθανάτοις ὀαρίζειν,
<lb></lb>πλούσιον, ἀφνειόν, πολυλήιον, ἢ κατὰ δῶμα
<lb></lb>ἄντρῳ ἐν ἠερόεντι θαασσέμεν· ἀμφὶ δὲ τιμῆς,
<lb></lb>κἀγὼ τῆς ὁσίης ἐπιβήσομαι, ἧς περ Ἀπόλλων.
<milestone unit="card" n="174" ed="P"/>
<lb></lb>εἰ δέ κε μὴ δώῃσι πατὴρ ἐμός, ἧ τοι ἔγωγε
<lb n="175" rend="displayNum"></lb>πειρήσω,  δύναμαι, φηλητέων ὄρχαμος εἶναι.
<lb></lb>εἰ δέ μʼ ἐρευνήσει Λητοῦς ἐρικυδέος υἱός,
<lb></lb>ἄλλο τί οἱ καὶ μεῖζον ὀίομαι ἀντιβολήσειν.
<lb></lb>εἶμι γὰρ ἐς Πυθῶνα μέγαν δόμον ἀντιτορήσων·
<lb></lb>ἔνθεν ἅλις τρίποδας περικαλλέας ἠδὲ λέβητας
<lb n="180" rend="displayNum"></lb>πορθήσω καὶ χρυσόν,  ἅλις τʼ αἴθωνα σίδηρον
<lb></lb>καὶ πολλὴν ἐσθῆτα· σὺ δʼ ὄψεαι, αἴ κʼ ἐθέλῃσθα.
</p></sp>
<p>
<lb></lb><milestone unit="Para" ed="P"/>ὣς οἳ μέν ῥʼ ἐπέεσσι πρὸς ἀλλήλους ἀγόρευον,
<lb></lb>υἱός τʼ αἰγιόχοιο Διὸς καὶ πότνια Μαῖα.
<lb></lb>Ἠὼς δʼ ἠριγένεια φόως θνητοῖσι φέρουσα
<lb n="185" rend="displayNum"></lb>ὤρνυτʼ ἀπʼ Ὠκεανοῖο βαθυρρόου· αὐτὰρ Ἀπόλλων
<lb></lb>Ὀγχηστόνδʼ ἀφίκανε κιών,  πολυήρατον ἄλσος
<lb></lb>ἁγνὸν ἐρισφαράγου Γαιηόχου· ἔνθα γέροντα
<lb></lb>κνώδαλον εὗρε νέμοντα παρʼ ἔξοδον ἕρκεος αὐλῆς.
<lb></lb>τὸν πρότερος προσέφη Λητοῦς ἐρικυδέος υἱός·
<lb n="190" rend="displayNum"></lb><milestone unit="Para" ed="P"/>ὦ γέρον,  Ὀγχηστοῖο βατοδρόπε ποιήεντος,
<lb></lb>βοῦς ἀπὸ Πιερίης διζήμενος ἐνθάδʼ ἱκάνω,
<lb></lb>πάσας θηλείας, πάσας κεράεσσιν ἑλικτάς,
<lb></lb>ἐξ ἀγέλης· ὁ δὲ ταῦρος ἐβόσκετο μοῦνος ἀπʼ ἄλλων
<lb></lb>κυάνεος· χαροποὶ δὲ κύνες κατόπισθεν ἕποντο
<lb n="195" rend="displayNum"></lb>τέσσαρες, ἠύτε φῶτες,  ὁμόφρονες· οἳ μὲν ἔλειφθεν,
<lb></lb>οἵ τε κύνες ὅ τε ταῦρος· ὃ δὴ περὶ θαῦμα τέτυκται·
<lb></lb>ταὶ δʼ ἔβαν ἠελίοιο νέον καταδυομένοιο
<lb></lb>ἐκ μαλακοῦ λειμῶνος ἀπὸ γλυκεροῖο νομοῖο.
<lb></lb>ταῦτά μοι εἰπέ, γεραιὲ παλαιγενές, εἴ που ὄπωπας
<lb n="200" rend="displayNum"></lb>ἀνέρα ταῖσδʼ ἐπὶ βουσὶ διαπρήσσοντα κέλευθον.
<lb></lb><milestone unit="Para" ed="P"/>τὸν δʼ ὁ γέρων μύθοισιν ἀμειβόμενος προσέειπεν·
<lb></lb>ὦ φίλος, ἀργαλέον μέν, ὅσʼ ὀφθαλμοῖσιν ἴδοιτο,
<lb></lb>πάντα λέγειν· πολλοὶ γὰρ ὁδὸν πρήσσουσιν ὁδῖται,
<lb></lb>τῶν οἳ μὲν κακὰ πολλὰ μεμαότες, οἳ δὲ μάλʼ ἐσθλὰ
<lb n="205" rend="displayNum"></lb>φοιτῶσιν· χαλεπὸν δὲ δαήμεναί ἐστιν ἕκαστον·
<lb></lb>αὐτὰρ ἐγὼ πρόπαν ἦμαρ ἐς ἠέλιον καταδύντα
<lb></lb>ἔσκαπτον περὶ γουνὸν ἀλωῆς οἰνοπέδοιο·
<lb></lb>παῖδα δʼ ἔδοξα, φέριστε, σαφὲς δʼ οὐκ οἶδα, νοῆσαι,
<lb></lb>ὅς τις ὁ παῖς, ἅμα βουσὶν ἐυκραίρῃσιν ὀπήδει
<lb n="210" rend="displayNum"></lb>νήπιος,  εἶχε δὲ ῥάβδον· ἐπιστροφάδην δʼ ἐβάδιζεν.
<lb></lb>ἐξοπίσω δʼ ἀνέεργε, κάρη δʼ ἔχεν ἀντίον αὐτῷ.
<lb></lb><milestone unit="Para" ed="P"/>φῆ ῥʼ ὁ γέρων· ὃ δὲ θᾶσσον ὁδὸν κίε μῦθον ἀκούσας·
<lb></lb>οἰωνὸν δʼ ἐνόει τανυσίπτερον, αὐτίκα δʼ ἔγνω
<lb></lb>φηλητὴν γεγαῶτα Διὸς παῖδα Κρονίωνος.
<milestone unit="card" n="215" ed="P"/>
<lb n="215" rend="displayNum"></lb>ἐσσυμένως δʼ ἤιξεν ἄναξ Διὸς υἱὸς Ἀπόλλων
<lb></lb>ἐς Πύλον ἠγαθέην διζήμενος εἰλίποδας βοῦς,
<lb></lb>πορφυρέῃ νεφέλῃ κεκαλυμμένος εὐρέας ὤμουσʼ
<lb></lb>ἴχνιά τʼ εἰσενόησεν Ἑκηβόλος εἶπέ τε μῦθον·
<lb></lb><milestone unit="Para" ed="P"/>ὦ πόποι, ἦ μέγα θαῦμα τόδʼ ὀφθαλμοῖσιν ὁρῶμαι·
<lb n="220" rend="displayNum"></lb>ἴχνια μὲν τάδε γʼ ἐστὶ βοῶν ὀρθοκραιράων,
<lb></lb>ἀλλὰ πάλιν τέτραπται ἐς ἀσφοδελὸν λειμῶνα·
<lb></lb>βήματα δʼ οὔτʼ ἀνδρὸς τάδε γίγνεται οὔτε γυναικὸς
<lb></lb>οὔτε λύκων πολιῶν οὔτʼ ἄρκτων οὔτε λεόντων·
<lb></lb>οὔτε τι Κενταύρου λασιαύχενος ἔλπομαι εἶναι,
<lb n="225" rend="displayNum"></lb>ὅς τις τοῖα πέλωρα βιβᾷ ποσὶ καρπαλίμοισιν·
<lb></lb>αἰνὰ μὲν ἔνθεν ὁδοῖο, τὰ δʼ αἰνότερʼ ἔνθεν ὁδοῖο.
<lb></lb><milestone unit="Para" ed="P"/>ὣς εἰπὼν ἤιξεν ἄναξ Διὸς υἱὸς Ἀπόλλων·
<lb></lb>Κυλλήνης δʼ ἀφίκανεν ὄρος καταείμενον ὕλῃ,
<lb></lb>πέτρης ἐς κευθμῶνα βαθύσκιον, ἔνθα τε νύμφη
<lb n="230" rend="displayNum"></lb>ἀμβροσίη ἐλόχευσε Διὸς παῖδα Κρονίωνος.
<lb></lb>ὀδμὴ δʼ ἱμερόεσσα διʼ οὔρεος ἠγαθέοιο
<lb></lb>κίδνατο, πολλὰ δὲ μῆλα ταναύποδα βόσκετο ποίην.
<lb></lb>ἔνθα τότε σπεύδων κατεβήσατο λάινον οὐδὸν
<lb></lb>ἄντρον ἐς ἠερόεν ἑκατηβόλος αὐτὸς Ἀπόλλων.
<lb n="235" rend="displayNum"></lb> Τὸν δʼ ὡς οὖν ἐνόησε Διὸς καὶ Μαιάδος υἱὸς
<lb></lb>χωόμενον περὶ βουσὶν ἑκηβόλον Ἀπόλλωνα,
<lb></lb>σπάργανʼ ἔσω κατέδυνε θυήεντʼ· ἠύτε πολλὴν
<lb></lb>πρέμνων ἀνθρακιὴν ὕλης σποδὸς ἀμφικαλύπτει,
<lb></lb>ὣς Ἑρμῆς Ἑκάεργον ἰδὼν ἀνέειλεν ἑαυτόν.
<lb n="240" rend="displayNum"></lb>ἐν δʼ ὀλίγῳ συνέλασσε κάρη χεῖράς τε πόδας τε,
<lb></lb>φή ῥα νεόλλουτος, προκαλεύμενος ἥδυμον ὕπνον,
<lb></lb>ἐγρήσσων ἐτεόν γε· χέλυν δʼ ὑπὸ μασχάλῃ εἶχε.
<lb></lb>γνῶ δʼ οὐδʼ ἠγνοίησε Διὸς καὶ Λητοῦς υἱὸς
<lb></lb>νύμφην τʼ οὐρείην περικαλλέα καὶ φίλον υἱόν,
<lb n="245" rend="displayNum"></lb>παῖδʼ ὀλίγον,  δολίῃς εἰλυμένον ἐντροπίῃσι.
<lb></lb>παπτήνας δʼ ἀνὰ πάντα μυχὸν μεγάλοιο δόμοιο
<lb></lb>τρεῖς ἀδύτους ἀνέῳγε λαβὼν κληῖδα φαεινὴν
<lb></lb>νέκταρος ἐμπλείους ἠδʼ ἀμβροσίης ἐρατεινῆς·
<lb></lb>πολλὸς δὲ χρυσός τε καὶ ἄργυρος ἔνδον ἔκειτο,
<lb n="250" rend="displayNum"></lb>πολλὰ δὲ φοινικόεντα καὶ ἄργυφα εἵματα νύμφης,
<lb></lb>οἷα θεῶν μακάρων ἱεροὶ δόμοι ἐντὸς ἔχουσιν·
<lb></lb>ἔνθʼ ἐπεὶ ἐξερέεινε μυχοὺς μεγάλοιο δόμοιο
<lb></lb>Λητοΐδης, μύθοισι προσηύδα κύδιμον Ἑρμῆν·
<lb></lb><milestone unit="Para" ed="P"/>ὦ παῖ, ὃς ἐν λίκνῳ κατάκειαι, μήνυέ μοι βοῦς
<lb n="255" rend="displayNum"></lb>θᾶσσον· ἐπεὶ τάχα νῶι διοισόμεθʼ οὐ κατὰ κόσμον.
<milestone unit="card" n="256" ed="P"/>
<lb></lb>ῥίψω γάρ σε λαβὼν ἐς Τάρταρον ἠερόεντα,
<lb></lb>ἐς ζόφον αἰνόμορον καὶ ἀμήχανον· οὐδέ σε μήτηρ
<lb></lb>ἐς φάος οὐδὲ πατὴρ ἀναλύσεται, ἀλλʼ ὑπὸ γαίῃ
<lb></lb>ἐρρήσεις ὀλίγοισι μετʼ ἀνδράσιν ἡγεμονεύων.
<lb n="260" rend="displayNum"></lb> Τὸν δʼ Ἑρμῆς μύθοισιν ἀμείβετο κερδαλέοισι·
<lb></lb>Λητοΐδη, τίνα τοῦτον ἀπηνέα μῦθον ἔειπας;
<lb></lb>καὶ βοῦς ἀγραύλους διζήμενος ἐνθάδʼ ἱκάνεις;
<lb></lb>οὐκ ἴδον, οὐ πυθόμην, οὐκ ἄλλου μῦθον ἄκουσα·
<lb></lb>οὐκ ἂν μηνύσαιμʼ, οὐκ ἂν μήνυτρον ἀροίμην·
<lb n="265" rend="displayNum"></lb>οὐδὲ βοῶν ἐλατῆρι,  κραταιῷ φωτί, ἔοικα.
<lb></lb>οὐκ ἐμὸν ἔργον τοῦτο, πάρος δέ μοι ἄλλα μέμηλεν·
<lb></lb>ὕπνος ἐμοί γε μέμηλε καὶ ἡμετέρης γάλα μητρὸς
<lb></lb>σπάργανά τʼ ἀμφʼ ὤμοισιν ἔχειν καὶ θερμὰ λοετρά.
<lb></lb>μή τις τοῦτο πύθοιτο, πόθεν τόδε νεῖκος ἐτύχθη·
<lb n="270" rend="displayNum"></lb>καί κεν δὴ μέγα θαῦμα μετʼ ἀθανάτοισι γένοιτο,
<lb></lb>παῖδα νέον γεγαῶτα διὲκ προθύροιο περῆσαι
<lb></lb>βουσὶν ἐπʼ ἀγραύλοισι· τὸ δʼ ἀπρεπέως ἀγορεύεις.
<lb></lb>χθὲς γενόμην, ἁπαλοὶ δὲ πόδες, τρηχεῖα δʼ ὕπο χθών.
<lb></lb>εἰ δʼ ἐθέλεις, πατρὸς κεφαλὴν μέγαν ὅρκον ὀμοῦμαι·
<lb n="275" rend="displayNum"></lb>μὴ μὲν ἐγὼ μήτʼ αὐτὸς ὑπίσχομαι αἴτιος εἶναι,
<lb></lb>μήτε τινʼ ἄλλον ὄπωπα βοῶν κλοπὸν ὑμετεράων,
<lb></lb>αἵ τινες αἱ βόες εἰσί· τὸ δὲ κλέος οἶον ἀκούω.
<lb></lb><milestone unit="Para" ed="P"/>ὣς ἄρʼ ἔφη καὶ πυκνὸν ἀπὸ βλεφάρων ἀμαρύσσων
<lb></lb>ὀφρῦς ῥιπτάζεσκεν ὁρώμενος ἔνθα καὶ ἔνθα,
<lb n="280" rend="displayNum"></lb>μάκρʼ ἀποσυρίζων,  ἅλιον τὸν μῦθον ἀκούων.
<lb></lb><milestone unit="Para" ed="P"/>τὸν δʼ ἁπαλὸν γελάσας προσέφη ἑκάεργος Ἀπόλλων·
<lb></lb>ὦ πέπον, ἠπεροπευτά, δολοφραδές, ἦ σε μάλʼ οἴω
<lb></lb>πολλάκις ἀντιτοροῦντα δόμους εὖ ναιετάοντας
<lb></lb>ἔννυχον οὐχ ἕνα μοῦνον ἐπʼ οὔδεϊ φῶτα καθίσσαι,
<lb n="285" rend="displayNum"></lb>σκευάζοντα κατʼ οἶκον ἄτερ ψόφου,  οἷʼ ἀγορεύεις·
<lb></lb>πολλοὺς δʼ ἀγραύλους ἀκαχήσεις μηλοβοτῆρας
<lb></lb>οὔρεος ἐν βήσσῃς, ὁπότʼ ἄν κρειῶν ἐρατίζων
<lb></lb>ἀντᾷς βουκολίοισι καὶ εἰροπόκοις ὀίεσσιν.
<lb></lb>ἀλλʼ ἄγε, μὴ πύματόν τε καὶ ὕστατον ὕπνον ἰαύσῃς,
<lb n="290" rend="displayNum"></lb>ἐκ λίκνου κατάβαινε,  μελαίνης νυκτὸς ἑταῖρε.
<lb></lb>τοῦτο γὰρ οὖν καὶ ἔπειτα μετʼ ἀθανάτοις γέρας ἕξεις.
<lb></lb>ἀρχὸς φηλητέων κεκλήσεαι ἤματα πάντα.
<lb></lb><milestone unit="Para" ed="P"/>ὣς ἄρʼ ἔφη καὶ παῖδα λαβὼν φέρε Φοῖβος Ἀπόλλων.
<lb></lb>σὺν δʼ ἄρα φρασσάμενος τότε δὴ κρατὺς Ἀργειφόντης
<lb n="295" rend="displayNum"></lb>οἰωνὸν προέηκεν ἀειρόμενος μετὰ χερσί,
<lb></lb>τλήμονα γαστρὸς ἔριθον, ἀτάσθαλον ἀγγελιώτην.
<milestone unit="card" n="297" ed="P"/>
<lb></lb>ἐσσυμένως δὲ μετʼ αὐτὸν ἐπέπταρε· τοῖο δʼ Ἀπόλλων
<lb></lb>ἔκλυεν, ἐκ χειρῶν δὲ χαμαὶ βάλε κύδιμον Ἑρμῆν.
<lb></lb>ἕζετο δὲ προπάροιθε καὶ ἐσσύμενός περ ὁδοῖο
<lb n="300" rend="displayNum"></lb>Ἑρμῆν κερτομέων καί μιν πρὸς μῦθον ἔειπε·
</p>
<sp><p>
<lb></lb><milestone unit="Para" ed="P"/>θάρσει, σπαργανιῶτα, Διὸς καὶ Μαιάδος υἱέ·
<lb></lb>εὑρήσω καὶ ἔπειτα βοῶν ἴφθιμα κάρηνα
<lb></lb>τούτοις οἰωνοῖσι· σὺ δʼ αὖθʼ ὁδὸν ἡγεμονεύσεις.
</p></sp>
<p>
<lb></lb><milestone unit="Para" ed="P"/>ὣς φάθʼ· ὃ δʼ αὖτʼ ἀνόρουσε θοῶς Κυλλήνιος Ἑομῆς,
<lb n="305" rend="displayNum"></lb>σπουδῇ ἰών· ἄμφω δὲ παρʼ οὔατα χερσὶν ἐώθει
<lb></lb>σπάργανον ἀμφʼ ὤμοισιν ἐελμένος, εἶπε δὲ μῦθον·
<lb></lb><milestone unit="Para" ed="P"/>πῆ με φέρεις, Ἑκάεργε, θεῶν ζαμενέστατε πάντων;
<lb></lb>ἦ με βοῶν ἕνεχʼ ὧδε χολούμενος ὀρσολοπεύεις;
<lb></lb>ὦ πόποι, εἴθʼ ἀπόλοιτο βοῶν γένος· οὐ γὰρ ἐγώ γε
<lb n="310" rend="displayNum"></lb>ὑμετέρας ἔκλεψα βόας οὐδʼ ἄλλον ὄπωπα,
<lb></lb>αἵτινες αἱ βόες εἰσί· τὸ δὲ κλέος οἶον ἀκούω.
<lb></lb>δὸς δὲ δίκην καὶ δέξο παρὰ Ζηνὶ Κρονίωνι.
<lb></lb><milestone unit="Para" ed="P"/>αὐτὰρ ἐπεὶ τὰ ἕκαστα διαρρήδην ἐρίδαινον
<lb></lb>Ἑρμῆς τʼ οἰοπόλος καὶ Λητοῦς ἀγλαὸς υἱός,
<lb n="315" rend="displayNum"></lb>ἀμφὶς θυμὸν ἔχοντες.  ὃ μὲν νημερτέα φωνὴν
<lb></lb><gap></gap>οὐκ ἀδίκως ἐπὶ βουσὶν ἐλάζυτο κύδιμον Ἑρμῆν,
<lb></lb>αὐτὰρ ὃ τέχνῃσίν τε καὶ αἱμυλίοισι λόγοισιν
<lb></lb>ἤθελεν ἐξαπατᾶν Κυλλήνιος Ἀργυρότοξον.
<lb></lb>αὐτὰρ ἐπεὶ πολύμητις ἐὼν πολυμήχανον εὗρεν,
<lb n="320" rend="displayNum"></lb>ἐσσυμένως δὴ ἔπειτα διὰ ψαμάθοιο βάδιζε
<lb></lb>πρόσθεν, ἀτὰρ κατόπισθε Διὸς καὶ Λητοῦς υἱός.
<lb></lb>αἶψα δὲ τέρθρον ἵκοντο θυώδεος Οὐλύμποιο
<lb></lb>ἐς πατέρα Κρονίωνα Διὸς περικαλλέα τέκνα·
<lb></lb>κεῖθι γὰρ ἀμφοτέροισι δίκης κατέκειτο τάλαντα.
<lb n="325" rend="displayNum"></lb>οὐμιλίη δʼ ἔχʼ Ὄλυμπον ἀγάννιφον,  ἀθάνατοι δὲ
<lb></lb>ἄφθιτοι ἠγερέθοντο μετὰ χρυσόθρονον Ἠῶ.
<lb></lb><milestone unit="Para" ed="P"/>ἔστησαν δʼ Ἑρμῆς τε καὶ ἀργυρότοξος Ἀπόλλων
<lb></lb>πρόσθε Διὸς γούνων· ὃ δʼ ἀνείρετο φαίδιμον υἱὸν
<lb></lb>Ζεὺς ὑψιβρεμέτης καί μιν πρὸς μῦθον ἔειπε·
<lb n="330" rend="displayNum"></lb><milestone unit="Para" ed="P"/>φοῖβε,  πόθεν ταύτην μενοεικέα ληίδʼ ἐλαύνεις,
<lb></lb>παῖδα νέον γεγαῶτα, φυὴν κήρυκος ἔχοντα;
<lb></lb>σπουδαῖον τόδε χρῆμα θεῶν μεθʼ ὁμήγυριν ἦλθε.
<lb></lb><milestone unit="Para" ed="P"/>τὸν δʼ αὖτε προσέειπεν ἄναξ ἑκάεργος Ἀπόλλων·
</p>
<sp><p>
<lb></lb>ὦ πάτερ, ἦ τάχα μῦθον ἀκούσεαι οὐκ ἀλαπαδνόν,
<lb n="335" rend="displayNum"></lb>κερτομέων ὡς οἶος ἐγὼ φιλολήιός εἰμι.
<lb></lb>παῖδά τινʼ εὗρον τόνδε διαπρύσιον κεραϊστὴν
<lb></lb>Κυλλήνης ἐν ὄρεσσι, πολὺν διὰ χῶρον ἀνύσσας,
<lb></lb>κέρτομον, οἷον ἐγώ γε θεῶν οὐκ ἄλλον ὄπωπα
<lb></lb>οὐδʼ ἀνδρῶν, ὁπόσοι λησίμβροτοί εἰσʼ ἐπὶ γαίῃ.
<lb n="340" rend="displayNum"></lb>κλέψας δʼ ἐκ λειμῶνος ἐμὰς βοῦς ὤχετʼ ἐλαύνων
<lb></lb>ἑσπέριος παρὰ θῖνα πολυφλοίσβοιο θαλάσσης,
<lb></lb>εὐθὺ Πύλονδʼ ἐλάων· τὰ δʼ ἄρʼ ἴχνια δοιὰ πέλωρα,
<lb></lb>οἷά τʼ ἀγάσσασθαι, καὶ ἀγαυοῦ δαίμονος ἔργα.
<milestone unit="card" n="344" ed="P"/>
<lb></lb>τῇσιν μὲν γὰρ βουσὶν ἐς ἀσφοδελὸν λειμῶνα
<lb n="345" rend="displayNum"></lb>ἀντία βήματʼ ἔχουσα κόνις ἀνέφαινε μέλαινα·
<lb></lb>αὐτὸς δʼ ἐκτὸς ὁδοῦ, τις ἀμήχανος, οὔτʼ ἄρα ποσσὶν
<lb></lb>οὔτʼ ἄρα χερσὶν ἔβαινε διὰ ψαμαθώδεα χῶρον·
<lb></lb>ἀλλʼ ἄλλην τινὰ μῆτιν ἔχων διέτριβε κέλευθα
<lb></lb>τοῖα πέλωρʼ ὡς εἴ τις ἀραιῇσι δρυσὶ βαίνοι.
<lb n="350" rend="displayNum"></lb>ὄφρα μὲν οὖν ἐδίωκε διὰ ψαμαθώδεα χῶρον,
<lb></lb>ῥεῖα μάλʼ ἴχνια πάντα διέπρεπεν ἐν κονίῃσιν·
<lb></lb>αὐτὰρ ἐπεὶ ψαμάθοιο μέγαν στίβον ἐξεπέρησεν,
<lb></lb>ἄφραστος γένετʼ ὦκα βοῶν στίβος ἠδὲ καὶ αὐτοῦ
<lb></lb>χῶρον ἀνὰ κρατερόν· τὸν δʼ ἐφράσατο βροτὸς ἀνὴρ
<lb n="355" rend="displayNum"></lb>ἐς Πύλον εὐθὺς ἐλῶντα βοῶν γένος εὐρυμετώπων.
<lb></lb>αὐτὰρ ἐπεὶ δὴ τὰς μὲν ἐν ἡσυχίῃ κατέερξε
<lb></lb>καὶ διαπυρπαλάμησεν ὁδοῦ τὸ μὲν ἔνθα, τὸ δʼ ἔνθα,
<lb></lb>ἐν λίκνῳ κατέκειτο μελαίνῃ νυκτὶ ἐοικώς,
<lb></lb>ἄντρῳ ἐν ἠερόεντι κατὰ ζόφον· οὐδέ κεν αὐτὸν
<lb n="360" rend="displayNum"></lb>αἰετὸς ὀξὺ λάων ἐσκέψατο· πολλὰ δὲ χερσὶν
<lb></lb>αὐγὰς ὠμόργαζε δολοφροσύνην ἀλεγύνων.
<lb></lb>αὐτὸς δʼ αὐτίκα μῦθον ἀπηλεγέως ἀγόρευεν·
<lb></lb>οὐκ ἴδον, οὐ πυθόμην, οὐκ ἄλλου μῦθον ἄκουσα
<lb></lb>οὐδέ κε μηνύσαιμʼ, οὐδʼ ἄν μήνυτρον ἀροίμην.</p></sp>
<p>
<lb n="365" rend="displayNum"></lb> Ἠ τοι ἄρʼ ὣς εἰπὼν κατʼ ἄρʼ ἕζετο Φοῖβος Ἀπόλλων·
<lb></lb>Ερμῆς δʼ αὖθʼ ἑτέρωθεν ἀμειβόμενος ἔπος ηὔδα,
<lb></lb>δείξατο δʼ ἐς Κρονίωνα, θεῶν σημάντορα πάντων·
</p>
<sp><p>
<lb></lb><milestone unit="Para" ed="P"/>ζεῦ πάτερ, ἦ τοι ἐγώ σοι ἀληθείην καταλέξω·
<lb></lb>νημερτής τε γάρ εἰμι καὶ οὐκ οἶδα ψεύδεσθαι.
<lb n="370" rend="displayNum"></lb>ἦλθεν ἐς ἡμετέρου διζήμενος εἰλίποδας βοῦς
<lb></lb>σήμερον ἠελίοιο νέον ἐπιτελλομένοιο·
<lb></lb>οὐδὲ θεῶν μακάρων ἄγε μάρτυρας οὐδὲ κατόπτας,
<lb></lb>μηνύειν δʼ ἐκέλευεν ἀναγκαίης ὑπὸ πολλῆς,
<lb></lb>πολλὰ δέ μʼ ἠπείλησε βαλεῖν ἐς Τάρταρον εὐρύν,
<lb n="375" rend="displayNum"></lb>οὕνεχʼ ὃ μὲν τέρεν ἄνθος ἔχει φιλοκυδέος ἥβης,
<lb></lb>αὐτὰρ ἐγὼ χθιζὸς γενόμην, τὰ δέ τʼ οἶδε καὶ αὐτός,
<lb></lb>οὔτι βοῶν ἐλατῆρι, κραταιῷ φωτί, ἐοικώς.
<lb></lb>πείθεο· καὶ γὰρ ἐμεῖο πατὴρ φίλος εὔχεαι εἶναι,
<lb></lb>ὡς οὐκ οἴκαδʼ ἔλασσα βόας, ὣς ὄλβιος εἴην,
<lb n="380" rend="displayNum"></lb>οὐδʼ ὑπὲρ οὐδὸν ἔβην· τὸ δέ τʼ ἀτρεκέως ἀγορεύω.
<lb></lb>Ἠέλιον δὲ μάλʼ αἰδέομαι καὶ δαίμονας ἄλλους,
<lb></lb>καὶ σε φιλῶ καὶ τοῦτον ὀπίζομαι· οἶσθα καὶ αὐτός,
<lb></lb>ὡς οὐκ αἴτιός εἰμι· μέγαν δʼ ἐπιδώσομαι ὅρκον·
<lb></lb>οὐ μὰ τάδʼ ἀθανάτων εὐκόσμητα προθύραια.
<lb n="385" rend="displayNum"></lb>καί που ἐγὼ τούτῳ τίσω ποτὲ νηλέα φώρην,
<lb></lb>καὶ κρατερῷ περ ἐόντι· σὺ δʼ ὁπλοτέροισιν ἄρηγε.
</p></sp>
<p><milestone unit="card" n="387" ed="P"/>
<lb></lb><milestone unit="Para" ed="P"/>ὣς φάτʼ ἐπιλλίζων Κυλλήνιος Ἀργειφόντης·
<lb></lb>καὶ τὸ σπάργανον εἶχεν ἐπʼ ὠλένῃ οὐδʼ ἀπέβαλλε.
<lb></lb>Ζεὺς δὲ μέγʼ ἐξεγέλασσεν ἰδὼν κακομηδέα παῖδα
<lb n="390" rend="displayNum"></lb>εὖ καὶ ἐπισταμένως ἀρνεύμενον ἀμφὶ βόεσσιν.
<lb></lb>ἀμφοτέρους δʼ ἐκέλευσεν ὁμόφρονα θυμὸν ἔχοντας
<lb></lb>ζητεύειν, Ἑρμῆν δὲ διάκτορον ἡγεμονεύειν
<lb></lb>καὶ δεῖξαι τὸν χῶρον ἐπʼ ἀβλαβίῃσι νόοιο,
<lb></lb>ὅππη δὴ αὖτʼ ἀπέκρυψε βοῶν ἴφθιμα κάρηνα.
<lb n="395" rend="displayNum"></lb>νεῦσεν δὲ Κρονίδης,  ἐπεπείθετο δʼ ἀγλαὸς Ἑρμῆς·
<lb></lb>ῥηιδίως γὰρ ἔπειθε Διὸς νόος αἰγιόχοιο.
<lb></lb><milestone unit="Para" ed="P"/>τὼ δʼ ἄμφω σπεύδοντε Διὸς περικαλλέα τέκνα
<lb></lb>ἐς Πύλον ἠμαθόεντα ἐπʼ Ἀλφειοῦ πόρον ἷξον·
<lb></lb>ἀγροὺς δʼ ἐξίκοντο καὶ αὔλιον ὑψιμέλαθρον,
<lb n="400" rend="displayNum"></lb>ἡχοῦ δὴ τὰ χρήματʼ ἀτάλλετο νυκτὸς ἐν ὥρῃ.
<lb></lb>ἔνθʼ Ἑρμῆς μὲν ἔπειτα κιὼν παρὰ λάινον ἄντρον
<lb></lb>ἐς φῶς ἐξήλαυνε βοῶν ἴφθιμα κάρηνα·
<lb></lb>Λητοΐδης δʼ ἀπάτερθεν ἰδὼν ἐνόησε βοείας
<lb></lb>πέτρῃ ἐπʼ ἠλιβάτῳ, τάχα δʼ εἴρετο κύδιμον Ἑρμῆν·
</p>
<sp><p>
<lb n="405" rend="displayNum"></lb><milestone unit="Para" ed="P"/>πῶς ἐδύνω,  δολομῆτα, δύω βόε δειροτομῆσαι,
<lb></lb>ὧδε νεογνὸς ἐὼν καὶ νήπιος; αὐτὸς ἐγώ γε
<lb></lb>θαυμαίνω κατόπισθε τὸ σὸν κράτος· οὐδέ τί σε χρὴ
<lb></lb>μακρὸν ἀέξεσθαι, Κυλλήνιε, Μαιάδος υἱέ.
</p></sp>
<p>
<milestone unit="card" n="408" ed="P"/>
<lb></lb><milestone unit="Para" ed="P"/>ὣς ἄρ ἔφη καὶ χερσὶ περίστρεφε καρτερὰ δεσμὰ
<lb n="409a" rend="displayNum"></lb>[ἐνδῆσαι μεμαὼς Ἑρμῆν κρατεραῖσι λύγοισι. 
<lb n="409b" rend="displayNum"></lb>τὸν δʼ οὐκ ἴσχανε δεσμά,  λύγοι δʼ ἀπὸ τηλόσε πῖπτον]
<lb n="410" rend="displayNum"></lb>ἄγνου· ταὶ δʼ ὑπὸ ποσσὶ κατὰ χθονὸς αἶψα φύοντο
<lb></lb>αὐτόθεν,  ἐμβολάδην ἐστραμμέναι ἀλλήλῃσι,
<lb></lb>ῥεῖά τε καὶ πάσῃσιν ἐπʼ ἀγραύλοισι βόεσσιν,
<lb></lb>Ἑρμέω βουλῇσι κλεψίφρονος· αὐτὰρ Ἀπόλλων
<lb></lb>θαύμασεν ἀθρήσας. τότε δὴ κρατὺς Ἀργειφόντης
<lb n="415" rend="displayNum"></lb>χῶρον ὑποβλήδην ἐσκέψατο,  πῦρ ἀμαρύσσων,
<lb></lb><gap></gap>ἐγκρύψαι μεμαώς· Λητοῦς δʼ ἐρικυδέος υἱὸν
<lb></lb>ῥεῖα μάλʼ ἐπρήυνεν ἑκηβόλον, ὡς ἔθελʼ αὐτός,
<lb></lb>καὶ κρατερόν περ ἐόντα· λαβὼν δʼ ἐπʼ ἀριστερὰ χειρὸς
<lb></lb>πλήκτρῳ ἐπειρήτιζε κατὰ μέρος· ἣ δʼ ὑπὸ χειρὸς
<lb n="420" rend="displayNum"></lb>σμερδαλέον κονάβησε· γέλασσε δὲ Φοῖβος Ἀπόλλων
<lb></lb>γηθήσας,  ἐρατὴ δὲ διὰ φρένας ἤλυθʼ ἰωὴ
<lb></lb>θεσπεσίης ἐνοπῆς καὶ μιν γλυκὺς ἵμερος ᾕρει
<lb></lb>θυμῷ ἀκουάζοντα· λύρῃ δʼ ἐρατὸν κιθαρίζων
<lb></lb>στῆ ῥʼ ὅ γε θαρσήσας ἐπʼ ἀριστερὰ Μαιάδος υἱὸς
<lb n="425" rend="displayNum"></lb>Φοίβου Ἀπόλλωνος· τάχα δὲ λιγέως κιθαρίζων
<lb></lb>γηρύετʼ ἀμβολάδην — ἐρατὴ δέ οἱ ἕσπετο φωνή — κραίνων
<lb></lb>ἀθανάτους τε θεοὺς καὶ γαῖαν ἐρεμνήν,
<lb></lb>ὡς τὰ πρῶτα γένοντο καὶ ὡς λάχε μοῖραν ἕκαστος.
<lb></lb>Μνημοσύνην μὲν πρῶτα θεῶν ἐγέραιρεν ἀοιδῇ,
<lb n="430" rend="displayNum"></lb>μητέρα Μουσάων· ἣ γὰρ λάχε Μαιάδος υἱόν·
<lb></lb>τοὺς δὲ κατὰ πρέσβιν τε καὶ ὡς γεγάασιν ἕκαστος
<lb></lb>ἀθανάτους ἐγέραιρε θεοὺς Διὸς ἀγλαὸς υἱός,
<lb></lb>πάντʼ ἐνέπων κατὰ κόσμον, ἐπωλένιον κιθαρίζων.
<lb></lb>τὸν δʼ ἔρος ἐν στήθεσσιν ἀμήχανος αἴνυτο θυμόν,
<lb n="435" rend="displayNum"></lb>καὶ μιν φωνήσας ἔπεα πτερόεντα προσηύδα·
</p>
<sp><p>
<lb></lb><milestone unit="Para" ed="P"/>βουφόνε, μηχανιῶτα, πονεύμενε, δαιτὸς ἑταῖρε,
<lb></lb>πεντήκοντα βοῶν ἀντάξια ταῦτα μέμηλας.
<lb></lb>ἡσυχίως καὶ ἔπειτα διακρινέεσθαι ὀίω·
<lb></lb>νῦν δʼ ἄγε μοι τόδε εἰπέ, πολύτροπε Μαιάδος υἱέ,
<lb n="440" rend="displayNum"></lb>ἦ σοί γʼ ἐκ γενετῆς τάδʼ ἅμʼ ἕσπετο θαυματὰ ἔργα
<lb></lb>ἠέ τις ἀθανάτων ἠὲ θνητῶν ἀνθρώπων
<lb></lb>δῶρον ἀγαυὸν ἔδωκε καὶ ἔφρασε θέσπιν ἀοιδήν;
<lb></lb>θαυμασίην γὰρ τήνδε νεήφατον ὄσσαν ἀκούω,
<lb></lb>ἣν οὐ πώ ποτέ φημι δαήμεναι οὔτε τινʼ ἀνδρῶν
<lb n="445" rend="displayNum"></lb>οὔτε τινʼ ἀθανάτων,  οἳ Ὀλύμπια δώματʼ ἔχουσι,
<lb></lb>νόσφι σέθεν, φηλῆτα, Διὸς καὶ Μαιάδος υἱέ.
<milestone unit="card" n="446" ed="P"/>
<lb></lb>τίς τέχνη, τίς μοῦσα ἀμηχανέων μελεδώνων,
<lb></lb>τίς τρίβος; ἀτρεκέως γὰρ ἅμα τρία πάντα πάρεστιν,
<lb></lb>εὐφροσύνην καὶ ἔρωτα καὶ ἥδυμον ὕπνον ἑλέσθαι.
<lb n="450" rend="displayNum"></lb>καὶ γὰρ ἐγὼ Μούσῃσιν Ὀλυμπιάδεσσιν ὀπηδός,
<lb></lb>τῇσι χοροί τε μέλουσι καὶ ἀγλαὸς οἶμος  ἀοιδῆς
<lb></lb>καὶ μολπὴ τεθαλυῖα καὶ ἱμερόεις βρόμος αὐλῶν·
<lb></lb>ἀλλʼ οὔ πω τί μοι ὧδε μετὰ φρεσὶν ἄλλο μέλησεν,
<lb></lb>οἷα νέων θαλίῃς ἐνδέξια ἔργα πέλονται.
<lb n="455" rend="displayNum"></lb>θαυμάζω,  Διὸς υἱέ, τάδʼ, ὡς ἐρατὸν κιθαρίζεις.
<lb></lb>νῦν δʼ ἐπεὶ οὖν ὀλίγος περ ἐὼν κλυτὰ μήδεα οἶδας,
<lb></lb>ἷζε, πέπον, καὶ μῦθον ἐπαίνει πρεσβυτέροισι·
<lb></lb>νῦν γάρ τοι κλέος ἔσται ἐν ἀθανάτοισι θεοῖσι
<lb></lb>σοί τʼ αὐτῷ καὶ μητρί· τὸ δʼ ἀτρεκέως ἀγορεύσω·
<lb n="460" rend="displayNum"></lb>ναὶ μὰ τόδε κρανέινον ἀκόντιον,  ἦ μὲν ἐγώ σε
<lb></lb>κυδρὸν ἐν ἀθανάτοισι καὶ ὄλβιον ἡγεμόνʼ εἵσω
<lb></lb>δώσω τʼ ἀγλαὰ δῶρα καὶ ἐς τέλος οὐκ ἀπατήσω.
<lb></lb><milestone unit="Para" ed="P"/>τὸν δʼ Ἑρμῆς μύθοισιν ἀμείβετο κερδαλέοισιν·
<lb></lb>εἰρωτᾷς μʼ, Ἐκάεργε, περιφραδές· αὐτὰρ ἐγώ σοι
<lb n="465" rend="displayNum"></lb>τέχνης ἡμετέρης ἐπιβήμεναι οὔ τι μεγαίρω.
<lb></lb>σήμερον εἰδήσεις· ἐθέλω δέ τοι ἤπιος εἶναι
<lb></lb>βουλῇ καὶ μύθοισι. σὺ δὲ φρεσὶ πάντʼ εὖ οἶδας·
<lb></lb>πρῶτος γάρ, Διὸς υἱέ, μετʼ ἀθανάτοισι θαάσσεις,
<lb></lb>ἠύς τε κρατερός τε· φιλεῖ δέ σε μητίετα Ζεὺς
<lb n="470" rend="displayNum"></lb>ἐκ πάσης ὁσίης,  ἔπορεν δέ τοι ἀγλαὰ δῶρα.
<lb></lb>καὶ τιμάς σέ γέ φασι δαήμεναι ἐκ Διὸς ὀμφῆς
<lb></lb>μαντείας θʼ Ἐκάεργε, Διὸς παρά, θέσφατα πάντα
<lb></lb>τῶν νῦν αὐτὸς ἐγώ σε μαλʼ ἀφνειὸν δεδάηκα·
<lb></lb>σοὶ δʼ αὐτάγρετόν ἐστι δαήμεναι, ὅττι μενοινᾷς.
<lb n="475" rend="displayNum"></lb>ἀλλʼ ἐπεὶ οὖν τοι θυμὸς ἐπιθύει κιθαρίζειν,
<lb></lb>μέλπεο καὶ κιθάριζε καὶ ἀγλαίας ἀλέγυνε
<lb></lb>δέγμενος ἐξ ἐμέθεν· σὺ δέ μοι, φίλε, κῦδος ὄπαζε.
<lb></lb>εὐμόλπει μετὰ χερσὶν ἔχων λιγύφωνον ἑταίρην,
<lb></lb>καλὰ καὶ εὖ κατὰ κόσμον ἐπιστάμενος ἀγορεύειν.
<lb n="480" rend="displayNum"></lb>εὔκηλος μὲν ἔπειτα φέρειν ἐς δαῖτα θάλειαν
<lb></lb>καὶ χορὸν ἱμερόεντα καὶ ἐς φιλοκυδέα κῶμον
<lb></lb>εὐφροσύνην νυκτός τε καὶ ἤματος. ὅς τις ἂν αὐτὴν
<lb></lb>τέχνῃ καὶ σοφίῃ δεδαημένος ἐξερεείνῃ,
<lb></lb>φθεγγομένη παντοῖα νόῳ χαρίεντα διδάσκει
<lb n="485" rend="displayNum"></lb>ῥεῖα συνηθείῃσιν ἀθυρομένη μαλακῇσιν,
<lb></lb>ἐργασίην φεύγουσα δυήπαθον· ὃς δέ κεν αὐτὴν
<lb></lb>νῆις ἐὼν τὸ πρῶτον ἐπιζαφελῶς ἐρεείνῃ,
<lb></lb>μὰψ αὔτως κεν ἔπειτα μετήορά τε θρυλλίζοι.
<milestone unit="card" n="488" ed="P"/>
<lb></lb>σοὶ δʼ αὐτάγρετόν ἐστι δαήμεναι, ὅττι μενοινᾷς.
<lb n="490" rend="displayNum"></lb>καὶ τοι ἐγὼ δώσω ταύτην,  Διὸς ἀγλαὲ κοῦρε·
<lb></lb>ἡμεῖς δʼ αὖτʼ ὄρεός τε καὶ ἱπποβότου πεδίοιο
<lb></lb>βουσὶ νομούς, Ἐκάεργε, νομεύσομεν ἀγραύλοισιν.
<lb></lb>ἔνθεν ἅλις τέξουσι βόες ταύροις·, μιγεῖσαι
<lb></lb>μίγδην θηλείας τε καὶ ἄρσενας· οὐδέ τί σε χρὴ
<lb n="495" rend="displayNum"></lb>κερδαλέον περ ἐόντα περιζαμενῶς κεχολῶσθαι.</p></sp>
<p>
<lb></lb><milestone unit="Para" ed="P"/>ὣς εἰπὼν ὤρεξʼ· ὃ δʼ ἐδέξατο Φοῖβος Ἀπόλλων,
<lb></lb>Ἐρμῇ δʼ ἐγγυάλιξεν ἑκὼν μάστιγα φαεινήν,
<lb></lb>βουκολίας τʼ ἐπέτελλεν· ἔδεκτο δὲ Μαιάδος υἱὸς
<lb></lb>γηθήσας· κίθαριν δὲ λαβὼν ἐπʼ ἀριστερὰ χειρὸς
<lb n="500" rend="displayNum"></lb>Λητοῦς ἀγλαὸς υἱός,  ἄναξ ἑκάεργος Ἀπόλλων,
<lb></lb>πλήκτρῳ ἐπειρήτιζε κατὰ μένος· ἣ δʼ ὑπένερθε
<lb></lb>σμερδαλέον κονάβησε· θεὸς δʼ ὑπὸ καλὸν ἄεισεν.
<lb></lb><milestone unit="Para" ed="P"/>ἔνθα βόας μὲν ἔπειτα ποτὶ ζάθεον λειμῶνα
<lb></lb>ἐτραπέτην· αὐτοὶ δέ, Διὸς περικαλλέα τέκνα,
<lb n="505" rend="displayNum"></lb>ἄψορροι πρὸς Ὄλυμπον ἀγάννιφον ἐρρώσαντο
<lb></lb>τερπόμενοι φόρμιγγι· χάρη δʼ ἄρα μητιέτα Ζεύς,
<lb></lb>ἄμφω δʼ ἐς φιλότητα συνήγαγε· καὶ τὰ μὲν Ἑρμῆς
<lb></lb>Λητοΐδην ἐφίλησε διαμπερὲς ὡς ἔτι καὶ νῦν,
<lb></lb>σήματʼ ἐπεὶ κίθαριν μὲν Ἑκηβόλῳ ἐγγυάλιξεν
<lb n="510" rend="displayNum"></lb>ἱμερτήν,  δεδαώς, ὃ δʼ ἐπωλένιον κιθάριζεν·
<lb></lb>αὐτὸς δʼ αὖθʼ ἑτέρης σοφίης ἐκμάσσατο τέχνην·
<lb></lb>συρίγγων ἐνοπὴν ποιήσατο τηλόθʼ ἀκουστήν.
<milestone unit="card" n="513" ed="P"/>
<lb></lb><milestone unit="Para" ed="P"/>καὶ τότε Λητοΐδης Ἑρμῆν πρὸς μῦθον ἔειπε·</p>
<sp><p>
<lb></lb>δείδια, Μαιάδος υἱέ, διάκτορε, ποικιλομῆτα,
<lb n="515" rend="displayNum"></lb>μή μοι ἅμα κλέψῃς κίθαριν καὶ καμπύλα τόξα·
<lb></lb>τιμὴν γὰρ πὰρ Ζηνὸς ἔχεις ἐπαμοίβια ἔργα
<lb></lb>θήσειν ἀνθρώποισι κατὰ χθόνα πουλυβότειραν.
<lb></lb>ἀλλʼ εἴ μοι τλαίης γε θεῶν μέγαν ὅρκον ὀμόσσαι,
<lb></lb>ἢ κεφαλῇ νεύσας ἢ ἐπὶ Στυγὸς ὄβριμον ὕδωρ,
<lb n="520" rend="displayNum"></lb>πάντʼ ἂν ἐμῷ θυμῷ κεχαρισμένα καὶ φίλα ἔρδοις.
</p></sp>
<p>
<lb></lb><milestone unit="Para" ed="P"/>καὶ τότε Μαιάδος υἱὸς ὑποσχόμενος κατένευσε,
<lb></lb>μή ποτʼ ἀποκλέψειν, ὅσʼ Ἑκηβόλος ἐκτεάτισται,
<lb></lb>μηδέ ποτʼ ἐμπελάσειν πυκινῷ δόμῳ· αὐτὰρ Ἀπόλλων
<lb></lb>Λητοΐδης κατένευσεν ἐπʼ ἀρθμῷ καὶ φιλότητι,
<lb n="525" rend="displayNum"></lb>μή τινα φίλτερον ἄλλον ἐν ἀθανάτοισιν ἔσεσθαι,
<lb></lb>μήτε θεὸν μήτʼ ἄνδρα Διὸς γόνον· ἐκ δὲ τέλειον
<lb n="526a" rend="displayNum"></lb> [αἰετὸν ἧκε πατήρ· ὁ δʼ ἐπώμοσεν· ἦ σε μάλʼ οἶον]
</p>
<sp><p>
<lb></lb>σύμβολον ἀθανάτων ποιήσομαι ἠδʼ ἅμα πάντων,
<lb></lb>πιστὸν ἐμῷ θυμῷ καὶ τίμιον· αὐτὰρ ἔπειτα
<lb></lb>ὄλβου καὶ πλούτου δώσω περικαλλέα ῥάβδον,
<lb n="530" rend="displayNum"></lb>χρυσείην,  τριπέτηλον, ἀκήριον ἥ σε φυλάξει
<lb></lb>πάντας ἐπικραίνουσʼ ἄθλους ἐπέων τε καὶ ἔργων
<lb></lb>τῶν ἀγαθῶν, ὅσα φημὶ δαήμεναι ἐκ Διὸς ὀμφῆς.
<lb></lb>μαντείην δέ, φέριστε, διοτρεφές, ἣν ἐρεείνεις,
<lb></lb>οὔτε σὲ θέσφατόν ἐστι δαήμεναι οὔτε τινʼ ἄλλον
<lb n="535" rend="displayNum"></lb>ἀθανάτων· τὸ γὰρ οἶδε Διὸς νόος· αὐτὰρ ἐγώ γε
<lb></lb>πιστωθεὶς κατένευσα καὶ ὤμοσα καρτερὸν ὅρκον,
<lb></lb>μή τινα νόσφιν ἐμεῖο θεῶν αἰειγενετάων
<lb></lb>ἄλλον γʼ εἴσεσθαι Ζηνὸς πυκινόφρονα βουλήν.
<lb></lb>καὶ σύ, κασίγνητε χρυσόρραπι, μή με κέλευε
<lb n="540" rend="displayNum"></lb>θέσφατα πιφαύσκειν,  ὅσα μήδεται εὐρύοπα Ζεύς.
<lb></lb>ἀνθρώπων δʼ ἄλλον δηλήσομαι, ἄλλον ὀνήσω,
<lb></lb>πολλὰ περιτροπέων ἀμεγάρτων φῦλʼ ἀνθρώπων.
<lb></lb>καὶ μὲν ἐμῆς ὀμφῆς ἀπονήσεται, ὅς τις ἂν ἔλθῃ
<lb></lb>φωνῇ καὶ πτερύγεσσι τεληέντων οἰωνῶν·
<lb n="545" rend="displayNum"></lb>οὗτος ἐμῆς ὀμφῆς ἀπονήσεται,  οὐδʼ ἀπατήσω.
<lb></lb>ὃς δέ κε μαψιλόγοισι πιθήσας οἰωνοῖσι
<lb></lb>μαντείην ἐθέλῃσι παρὲκ νόον ἐξερεείνειν
<lb></lb>ἡμετέρην, νοέειν δὲ θεῶν πλέον αἰὲν ἐόντων,
<lb></lb>φήμʼ, ἁλίην ὁδὸν εἶσιν. ἐγὼ δέ κε δῶρα δεχοίμην.
<milestone unit="card" n="550" ed="P"/>
<lb n="550" rend="displayNum"></lb><milestone unit="Para" ed="P"/>ἄλλο δέ τοι ἐρέω,  Μαίης ἐρικυδέος υἱὲ
<lb></lb>καὶ Διὸς αἰγιόχοιο, θεῶν ἐριούνιε δαῖμον·
<lb></lb>σεμναὶ γὰρ τινες εἰσί, κασίγνηται γεγαυῖαι,
<lb></lb>παρθένοι, ὠκείῃσιν ἀγαλλόμεναι πτερύγεσσι,
<lb></lb>τρεῖς· κατὰ δὲ κρατὸς πεπαλαγμέναι ἄλφιτα λευκά,
<lb n="555" rend="displayNum"></lb>οἰκία ναιετάουσιν ὑπὸ πτυχὶ Παρνησοῖο,
<lb></lb>μαντείης ἀπάνευθε διδάσκαλοι, ἣν ἐπὶ βουσὶ
<lb></lb>παῖς ἔτʼ ἐὼν μελέτησα· πατὴρ δʼ ἐμὸς οὐκ ἀλέγιζεν,
<lb></lb>ἐντεῦθεν δὴ ἔπειτα ποτώμεναι ἄλλοτε ἄλλη
<lb></lb>κηρία βόσκονται καὶ τε κραίνουσιν ἕκαστα.
<lb n="560" rend="displayNum"></lb>αἳ δʼ ὅτε μὲν θυΐωσιν ἐδηδυῖαι μέλι χλωρόν,
<lb></lb>προφρονέως ἐθέλουσιν ἀληθείην ἀγορεύειν·
<lb></lb>ἢν δʼ ἀπονοσφισθῶσι θεῶν ἡδεῖαν ἐδωδήν,
<lb></lb>ψεύδονται δὴ ἔπειτα διʼ ἀλλήλων δονέουσαι.
<lb></lb>τάς τοι ἔπειτα δίδωμι· σὺ δʼ ἀτρεκέως ἐρεείνων
<lb n="565" rend="displayNum"></lb>σὴν αὐτοῦ φρένα τέρπε,  καὶ εἰ βροτὸν ἄνδρα δαείῃς,
<lb></lb>πολλάκι σῆς ὀμφῆς ἐπακούσεται, αἴ κε τύχῃσι.
<lb></lb>ταῦτʼ ἔχε, Μαιάδος υἱέ, καὶ ἀγραύλους ἕλικας βοῦς
<lb></lb>ἵππους τʼ ἀμφιπόλευε καὶ ἡμιόνους ταλαεργούς.</p></sp>
<p>
<lb n="568a" rend="displayNum"></lb> [ὡς ἔφατʼ· οὐρανόθεν δὲ πατὴρ Ζεὺς αὐτὸς ἔπεσσι
<lb n="568b" rend="displayNum"></lb> θῆκε τέλος· πᾶσιν δʼ ἄρʼ ὅ γʼ οἰωνοῖσι κέλευσεν
<lb></lb>καὶ χαροποῖσι λέουσι καὶ ἀργιόδουσι σύεσσι
<lb n="570" rend="displayNum"></lb>καὶ κυσὶ καὶ μήλοισιν,  ὅσα τρέφει εὐρεῖα χθών,
<lb></lb>πᾶσι δʼ ἐπὶ προβάτοισιν ἀνάσσειν κύδιμον Ἑρμῆν,
<lb></lb>οἶον δʼ εἰς Ἀΐδην τετελεσμένον ἄγγελον εἶναι,
<lb></lb>ὅς τʼ ἄδοτός περ ἐὼν δώσει γέρας οὐκ ἐλάχιστον.
<lb></lb><milestone unit="Para" ed="P"/>οὕτω Μαιάδος υἱὸν ἄναξ ἐφίλησεν Ἀπόλλων
<lb n="575" rend="displayNum"></lb>παντοίῃ φιλότητι· χάριν δʼ ἐπέθηκε Κρονίων.
<lb></lb>πᾶσι δʼ ὅ γε θνητοῖσι καὶ ἀθανάτοισιν ὁμιλεῖ.
<lb></lb>παῦρα μὲν οὖν ὀνίνησι, τὸ δʼ ἄκριτον ἠπεροπεύει
<lb></lb>νύκτα διʼ ὀρφναίην φῦλα θνητῶν ἀνθρώπων.</p>
<sp><p>
<lb></lb><milestone unit="Para" ed="P"/>καὶ σὺ μὲν οὕτω χαῖρε, Διὸς καὶ Μαιάδος, υἱέ·
<lb n="580" rend="displayNum"></lb>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς.
</p></sp>
</body></text></TEI>