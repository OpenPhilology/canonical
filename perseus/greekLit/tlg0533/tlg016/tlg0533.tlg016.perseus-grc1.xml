<?xml version="1.0" encoding="UTF-8"?><TEI>

<teiHeader status="new" type="text">

<fileDesc>

<titleStmt>
<title>Hymn to Apollo from Hymns</title>
<author>Callimachus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
&fund.Google;
</titleStmt>

<extent></extent>



<notesStmt><note anchored="yes"></note></notesStmt>
<sourceDesc>
<biblStruct>
	<monogr>
		<author>Callimachus</author>
	    <title>Works</title>
	    <editor>A.W. Mair</editor>
		<imprint>
		    <publisher>London: William Heinemann; New York: G.P. Putnam's Sons</publisher>
		    <date>1921</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state delim="." unit="hymn"/>
<state unit="line"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>

<revisionDesc>
        <change>
            <date></date><respStmt><name></name><resp></resp></respStmt><item>
            </item>
        </change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split speeches and converted to unicode</item>
      </change></revisionDesc>

</teiHeader><text><body>
<p><lb n="1" rend="displayNum"></lb>οἷον ὁ τὠπόλλωνος ἐσείσατο δάφνινος ὅρπηξ,
<lb n="2" rend="displayNum"></lb>οἷα δʼ ὅλον τὸ μέλαθρον· ἑκάς, ἑκὰς ὅστις ἀλιτρός.
<lb n="3" rend="displayNum"></lb>καὶ δή που τὰ θύρετρα καλῷ ποδὶ Φοῖβος ἀράσσει·
<lb n="4" rend="displayNum"></lb>οὐχ ὁράᾳς; ἐπένευσεν ὁ Δήλιος ἡδύ τι φοῖνιξ
<lb n="5" rend="displayNum"></lb>ἐξαπίνης, ὁ δὲ κύκνος ἐν ἠέρι καλὸν ἀείδει. 
<lb n="6" rend="displayNum"></lb>αὐτοὶ νῦν κατοχῆες ἀνακλίνεσθε πυλάων,
<lb n="7" rend="displayNum"></lb>αὐταὶ δὲ κληῖδες· ὁ γὰρ θεὸς οὐκέτι μακρήν·
<lb n="8" rend="displayNum"></lb>οἱ δὲ νέοι μολπήν τε καὶ ἐς χορὸν ἐντύνεσθε.
<lb n="9" rend="displayNum"></lb>ὡπόλλων οὐ παντὶ φαείνεται, ἀλλʼ ὅ τις ἐσθλός·
<lb n="10" rend="displayNum"></lb>ὅς μιν ἴδῃ, μέγας οὗτος, ὃς οὐκ ἴδε, λιτὸς ἐκεῖνος. 
<lb n="11" rend="displayNum"></lb>ὀψόμεθʼ, ὦ Ἑκάεργε, καὶ ἐσσόμεθʼ οὔποτε λιτοί.
<lb n="12" rend="displayNum"></lb>μήτε σιωπηλὴν κίθαριν μήτʼ ἄψοφον ἴχνος
<lb n="13" rend="displayNum"></lb>τοῦ Φοίβου τοὺς παῖδας ἔχειν ἐπιδημήσαντος,
<lb n="14" rend="displayNum"></lb>εἰ τελέειν μέλλουσι γάμον πολιήν τε κερεῖσθαι,
<lb n="15" rend="displayNum"></lb>ἑστήξειν δὲ τὸ τεῖχος ἐπʼ ἀρχαίοισι θεμέθλοις. 
<pb id="p.50"></pb>
<lb n="16" rend="displayNum"></lb>ἠγασάμην τοὺς παῖδας, ἐπεὶ χέλυς οὐκέτʼ ἀεργός.
<lb n="17" rend="displayNum"></lb>εὐφημεῖτʼ ἀίοντες ἐπʼ Ἀπόλλωνος ἀοιδῇ.
<lb n="18" rend="displayNum"></lb>εὐφημεῖ καὶ πόντος, ὅτε κλείουσιν ἀοιδοὶ
<lb n="19" rend="displayNum"></lb>ἢ κίθαριν ἢ τόξα, Λυκωρέος ἔντεα Φοίβου.
<lb n="20" rend="displayNum"></lb>οὐδὲ Θέτις Ἀχιλῆα κινύρεται αἴλινα μήτηρ, 
<lb n="21" rend="displayNum"></lb>ὁππόθʼ ἱὴ παιῆον ἱὴ παιῆον ἀκούσῃ.
<lb n="22" rend="displayNum"></lb>καὶ μὲν ὁ δακρυόεις ἀναβάλλεται ἄλγεα πέτρος,
<lb n="23" rend="displayNum"></lb>ὅστις ἐνὶ Φρυγίῃ διερὸς λίθος ἐστήρικται,
<lb n="24" rend="displayNum"></lb>μάρμαρον ἀντὶ γυναικὸς ὀιζυρόν τι χανούσης.
<lb n="25" rend="displayNum"></lb>ἱὴ ἱὴ φθέγγεσθε· κακὸν μακάρεσσιν ἐρίζειν. 
<lb n="26" rend="displayNum"></lb>ὃς μάχεται μακάρεσσιν, ἐμῷ βασιλῆι μάχοιτο·
<lb n="27" rend="displayNum"></lb>ὅστις ἐμῷ βασιλῆι, καὶ Ἀπόλλωνι μάχοιτο.
<lb n="28" rend="displayNum"></lb>τὸν χορὸν ὡπόλλων, ὅ τι οἱ κατὰ θυμὸν ἀείδει,
<lb n="29" rend="displayNum"></lb>τιμήσει· δύναται γάρ, ἐπεὶ Διὶ δεξιὸς ἧσται.
<lb n="30" rend="displayNum"></lb>οὐδʼ ὁ χορὸς τὸν Φοῖβον ἐφʼ ἓν μόνον ἦμαρ ἀείσει, 
<lb n="31" rend="displayNum"></lb>ἔστι γὰρ εὔυμνος· τίς ἂν οὐ ῥέα Φοῖβον ἀείδοι;
<lb n="32" rend="displayNum"></lb>χρύσεα τὠπόλλωνι τό τʼ. ἐνδυτὸν ἥ τʼ ἐπιπορπὶς
<lb n="33" rend="displayNum"></lb>ἥ τε λύρη τό τʼ ἄεμμα τὸ Λύκτιον ἥ τε φαρέτρη,
<lb n="34" rend="displayNum"></lb>χρύσεα καὶ τὰ πέδιλα· πολύχρυσος γὰρ Ἀπόλλων.
<lb n="35" rend="displayNum"></lb>καὶ δὲ πολυκτέανος· Πυθῶνί κε τεκμήραιο. 
<lb n="36" rend="displayNum"></lb>καὶ μὲν <note n="1">kai\ me\n e; other MSS. kai/ ken.</note> ἀεὶ καλὸς καὶ ἀεὶ νέος· οὔποτε Θοίβου
<pb id="p.52"></pb>
<lb n="37" rend="displayNum"></lb>θηλείῃσʼ οὐδʼ ὅσσον ἐπὶ χνόος ἦλθε παρειαῖς.
<lb n="38" rend="displayNum"></lb>αἱ δὲ κόμαι θυόεντα πέδῳ λείβουσιν ἔλαια·
<lb n="39" rend="displayNum"></lb>οὐ λίπος Ἀπόλλωνος ἀποοτάζουσιν ἔθειραι,
<lb n="40" rend="displayNum"></lb>ἀλλʼ αὐτὴν πανάκειαν· ἐν ἄστεϊ δʼ ᾧ κεν ἐκεῖναι 
<lb n="41" rend="displayNum"></lb>πρῶκες ἔραζε πέσωσιν ἀκήρια πάντʼ ἐγένοντο.
<lb n="42" rend="displayNum"></lb>τέχνῃ δʼ ἀμφιλαφὴς οὔ τις τόσον ὅσσον Ἀπόλλων·
<lb n="43" rend="displayNum"></lb>κεῖνος ὀιστευτὴν ἔλαχʼ ἀνέρα, κεῖνος ἀοιδὸν
<lb n="44" rend="displayNum"></lb>Φ̔οίβῳ γὰρ καὶ τόξον ἐπιτρέπεται καὶ ἀοιδήʼ,
<lb n="45" rend="displayNum"></lb>κείνου δὲ θριαὶ καὶ μάντιες· ἐκ δέ νυ Φοίβου 
<lb n="46" rend="displayNum"></lb>ἰητροὶ δεδάασιν ἀνάβλησιν θανάτοιο.
</p><p><lb n="47" rend="displayNum"></lb>Φοῖβον καὶ Νόμιον κικλήσκομεν ἐξέτι κείνου,
<lb n="48" rend="displayNum"></lb>ἐξότʼ ἐπʼ Ἀμφρυσσῷ ζευγίτιδας ἔτρεφεν ἵππους
<lb n="49" rend="displayNum"></lb>ἠιθέου ὑπʼ ἔρωτι κεκαυμένος Ἀδμήτοιο.
<lb n="50" rend="displayNum"></lb>ῥεῖά κε βουβόσιον τελέθοι πλέον, οὐδέ κεν αἶγες 
<lb n="51" rend="displayNum"></lb>δεύοιντο βρεφέων ἐπιμηλάδες <note n="1">menemhla/des v.l. in schol.; e)nimhla/des Schneider, cf. Hesych. e)mmhla/das ai)=gas.</note> ᾗδιν Ἀπόλλων
<lb n="52" rend="displayNum"></lb>βοσκομένῃσʼ ὀφθαλμὸν ἐπήγαγεν· οὐδʼ ἀγάλακτες
<lb n="53" rend="displayNum"></lb>οἴιες οὐδʼ ἄκυθοι, πᾶσαι δέ κεν εἶεν ὕπαρνοι,
<lb n="54" rend="displayNum"></lb>ἡ δέ κε μουνοτόκος διδυμητόκος αἶψα γένοιτο.
</p><p><lb n="55" rend="displayNum"></lb>Φοίβῳ δʼ ἑσπόμενοι πόλιας διεμετρήσαντο 
<lb n="56" rend="displayNum"></lb>ἄνθρωποι· Φοῖβος γὰρ ἀεὶ πολίεσσι φιληδεῖ
<lb n="57" rend="displayNum"></lb>κτιζομένῃσʼ, αὐτὸς δὲ θεμείλια Φοῖβος ὑφαίνει.
<lb n="58" rend="displayNum"></lb>τετραέτης τὰ πρῶτα θεμείλια Φοῖβος ἔπηξε
<lb n="59" rend="displayNum"></lb>καλῇ ἐν Ὀρτυγίῃ περιηγέος ἐγγύθι λίμνης.
</p><p><lb n="60" rend="displayNum"></lb>Ἄρτεμις ἀγρώσσουσα καρήατα συνεχὲς αἰγῶν 
<lb n="61" rend="displayNum"></lb>Κυνθιάδων φορέεσκεν, ὁ δʼ ἔπλεκε βωμὸν Ἀπόλλων.
<pb id="p.54"></pb>
<lb n="62" rend="displayNum"></lb>δείματο μὲν κεράεσσιν ἐδέθλια, πῆξε δὲ βωμὸν
<lb n="63" rend="displayNum"></lb>ἐκ κεράων, κεραοὺς δὲ πέριξ ὑπεβάλλετο τοίχους.
<lb n="64" rend="displayNum"></lb>ὧδʼ ἔμαθεν τὰ πρῶτα θεμείλια Φοῖβος ἐγείρειν.
<lb n="65" rend="displayNum"></lb>Φοῖβος καὶ βαθύγειον ἐμὴν πόλιν ἔφρασε Βάττῳ 
<lb n="66" rend="displayNum"></lb>καὶ Λιβύην ἐσιόντι κόραξ ἡγήσατο λαῷ
<lb n="67" rend="displayNum"></lb>δεξιὸς οἰκιστῆρι <note n="1">oi)kisth=ri *bentley; oi)kisth/r.</note> καὶ ὤμοσε τείχεα δώσειν
<lb n="68" rend="displayNum"></lb>ἡμετέροις βασιλεῦσιν· ἀεὶ δʼ εὔορκος Ἀπόλλων.
<lb n="69" rend="displayNum"></lb>ὤπολλον, πολλοί σε Βοηδρόμιον καλέουσι,
<lb n="70" rend="displayNum"></lb>πολλοὶ δὲ Κλάριον, πάντη δέ τοι οὔνομα πογλύ· 
<lb n="71" rend="displayNum"></lb>αὐτὰρ ἐγὼ Καρνεῖον· ἐμοὶ πατρώιον οὕτω.
<lb n="72" rend="displayNum"></lb>Σπάρτη τοι, Καρνεῖε, τὸ δὴ πρώτιστον ἔδεθλον,
<lb n="73" rend="displayNum"></lb>δεύτερον αὖ Θήρη, τρίτατόν γε μὲν ἄστυ Κυρήνης.
<lb n="74" rend="displayNum"></lb>ἐκ μέν σε Σπάρτης ἕκτον γένος Οἰδιπόδαο
<lb n="75" rend="displayNum"></lb>ἤγαγε Θηραίην ἐς ἀπόκτισιν· ἐκ δέ σε Θήρης 
<lb n="76" rend="displayNum"></lb>οὖλος Ἀριστοτέλης Ἀσβυστίδι πάρθετο γαίῃ,
<lb n="77" rend="displayNum"></lb>δεῖμε δέ τοι μάλα καλὸν ἀνάκτορον, ἐν δὲ πόληι
<lb n="78" rend="displayNum"></lb>θῆκε τελεσφορίην ἐπετήσιον, ᾗ ἐνὶ πολλοὶ
<lb n="79" rend="displayNum"></lb>ὑστάτιον πίπτουσιν ἐπʼ ἰσχίον, ὦ ἄνα, ταῦροι.
<lb n="80" rend="displayNum"></lb>ἱὴ ἱὴ Καρνεῖε πολύλλιτε, σεῖο δὲ βωμοὶ 
<lb n="81" rend="displayNum"></lb>ἄνθεα μὲν φορέουσιν ἐν εἴαρι τόσσα περ Ὧραι
<pb id="p.56"></pb>
<lb n="82" rend="displayNum"></lb>ποικίλʼ ἀγινεῦσι ζεφύρου πνείοντος ἐέρσην,
<lb n="83" rend="displayNum"></lb>χείματι δὲ κρόκον ἡδύν· ἀεὶ δέ τοι ἀέναον πῦρ,
<lb n="84" rend="displayNum"></lb>οὐδέ ποτε χθιζὸν περιβόσκεται ἄνθρακα τέφρη.
<lb n="85" rend="displayNum"></lb>ἦ ῥʼ ἐχάρη μέγα Φοῖβος, ὅτε ζωστῆρες Ἐνυοῦς 
<lb n="86" rend="displayNum"></lb>ἀνέρες ὠρχήσαντο μετὰ ξανθῇσι Λιβύσσαις,
<lb n="87" rend="displayNum"></lb>τέθμιαι εὖτέ σφιν Καρνειάδες ἤλυθον ὧραι.
<lb n="88" rend="displayNum"></lb>οἱ δʼ οὔπω πηγῇσι <note n="1">phgai=si schol. Pind. P. iv. 523; phgh=s.</note> Καρνειάδες ἤλυθον ὧραι.
<lb n="89" rend="displayNum"></lb>Δωριέες, πυκινὴν δὲ νάπαις Ἄζιλιν ἔναιον.
<lb n="90" rend="displayNum"></lb>τοὺς μὲν ἄναξ ἴδεν αὐτός, ἑῇ δʼ ἐπεδείξατο νύμφῃ 
<lb n="91" rend="displayNum"></lb>στὰς ἐπὶ Μυρτούσσης κερατώδεος, ἧχι λέοντα
<lb n="92" rend="displayNum"></lb>Ὑψηὶς κατέπεφνε βοῶν σίνιν Εὐρυπύλοιο.
<lb n="93" rend="displayNum"></lb>οὐ κείνου χορὸν εἶδε <note n="2">e)/neime *a ; e)/deime EF.</note> θεώτερον ἄλλον Ἀπόλλων,
<lb n="94" rend="displayNum"></lb>οὐδὲ πόλει τόσʼ ἔνειμεν ὀφέλσιμα, τόσσα Κυρήνῃ,
<lb n="95" rend="displayNum"></lb>μνωόμενος προτέρης ἁρπακτύος. οὐδὲ μὲν αὐτοὶ 
<lb n="96" rend="displayNum"></lb>Βαττιάδαι Φοίβοιο πλέον θεὸν ἄλλον ἔτεισαν.
<lb n="97" rend="displayNum"></lb>ἱὴ ἱὴ παιῆον ἀκούομεν, οὕνεκα τοῦτο
<lb n="98" rend="displayNum"></lb>Δελφός τοι πρώτιστον ἐφύμνιον εὕρετο λαός,
<lb n="99" rend="displayNum"></lb>ἦμος ἑκηβολίην χρυσέων ἐπεδείκνυσο τόξων.
<lb n="100" rend="displayNum"></lb>Πυθώ τοι κατιόντι συνήντετο δαιμόνιος θήρ, 
<lb n="101" rend="displayNum"></lb>αἰνὸς ὄφις. τὸν μὲν σὺ κατήναρες ἄλλον ἐπʼ ἄλλῳ
<lb n="102" rend="displayNum"></lb>βάλλων ὠκὺν ὀιστόν, ἐπηύτησε δὲ λαός,
<lb n="103" rend="displayNum"></lb><q>ἱὴ ἱὴ παιῆον, ἵει βέλος.</q> εὐθύ σε μήτηρ
<lb n="104" rend="displayNum"></lb>γείνατʼ ἀοσσητῦρα, τὸ δʼ ἐξέτι κεῖθεν ἀείδῃ.
<lb n="105" rend="displayNum"></lb>ὁ Φθόνος Ἀπόλλωνος ἐπʼ οὔατα λάθριος εἶπεν 
<pb id="p.58"></pb>
<lb n="106" rend="displayNum"></lb><q>οὐκ ἄγαμαι τὸν ἀοιδὸν ὃς οὐδʼ ὅσα πόντος ἀείδει.</q>
<lb n="107" rend="displayNum"></lb>τὸν Φθόνον ὡπόλλων ποδί τʼ ἤλασεν ὧδέ τʼ ἔειπεν·
<lb n="108" rend="displayNum"></lb><q>Ἀσσυρίου ποταμοῖο μέγας ῥόος, ἀλλὰ τὰ πολλὰ
<lb n="109" rend="displayNum"></lb>λύματα γῆς καὶ πολλὸν ἐφʼ ὕδατι συρφετὸν ἕλκει.
<lb n="110" rend="displayNum"></lb>Δηοῖ δʼ οὐκ ἀπὸ παντὸς ὕδωρ φορέουσι Μέλισσαι, 
<lb n="111" rend="displayNum"></lb>̣̣̔̓λλʼ ἥτις καθαρή τε καὶ ἀχράαντος ἀνέρπει
<lb n="112" rend="displayNum"></lb>πίδακος ἐξ ἱερῆς ὀλίγη λιβὰς ἄκρον ἄωτον.</q>
<lb n="113" rend="displayNum"></lb>χαῖρε ἄναξ· ὁ δὲ Μῶμος, ἵνʼ ὁ Φθόνος, <note n="1">fqo/nos *i *(wat. 1379), L (Mos#3uensis', schol. Gregor. Naz. Catal. MSS. Clark. p. 35; fqo/ros.</note> ἔνθα νέοιτο.
</p>
<pb id="p.60"></pb>
</body></text></TEI>